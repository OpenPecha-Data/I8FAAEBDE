༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W3CN5539 ImageGroup: 13CN8747
LCCN: n/a ISBN: n/a
Title:
འཇིག་རྟེན་ལས་འདས་པར་བསྟོད་པ་དང་བྱང་ཆུབ་ལམ་སྒྲོན་སོགས།
'jigrtenlas das parbstodpadangbyangchublam sgron sogs/
Author:
ཨ་ཏི་ཤ
atisha
Descriptor: In/a
OriginalPublication: n/a;n/a
Place: Ihasa/
Publisher: bodljongsmidmangsdpeskrun khang/
Date: 2016
Volume: 1
TotalVolumes: 1
TBRCPages: 2
IntroductoryPages: In/a
TextPages: In/a
ScanningInformation: ScannedatTibetan Buddhist ResourceCenter, 1430MassachusettsAve, 5th Floor
Cambridge, Mass. 02138.

བྱང་
ཆུང་
བླ་
སེམས་ཀྱི་
C
བསྟོད་」
རུང་པ་
2 རིན་
ཆེན

༡
༄༅། །སློབ་དཔོན་འཕགས་པ་ཀླུ་སྒྲུབ་
ཀྱིས་མཛད་པའི་འཇིག་རྟེན་ལ
འདས་པར་བསྟོད་པ་
བཞུགས་སོ།།
1

དཀར་ཆག
འཇིག་རྟེན་ལས་འདས་པར་བསྟོད་པ། .༡
༢ བསྒོམ་རིམ་བར་པ།..
༩
བློ་སྦྱོང་ཚིགས་བརྒྱད་མ།.
༥༡
ལག་ལེན་སོ་བདུན་མ།... ་༥༥
༥ བྱང་ཆུབ་སེམས་ཀྱི་བསྟོད་པ་རིན་ཆེན་སྒྲོན་མ། ༦༧
iii

འཇིག་རྟེན་ལས་འདས་པར་བསྟོད་པ།
༄༅། །རྒྱ་གར་སྐད་དུ། ལོ་ཀཱ་ཏཱི་ཏ་སྟ་བཾ།
བོད་སྐད་དུ། འཇིག་རྟེན་ལས་འདས་པར་བསྟོད་པ།
འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།
༡
དབེན་པའི་ཡེ་ཤེས་རིག་གྱུར་པ།།
འཇིག་རྟེན་འདས་ཁྱོད་ཕྱག་འཚལ་འདུད།།
གང་ཁྱོད་འགྲོ་ལ་ཕན་པའི་ཕྱིར།།
ཡུན་རིང་ཐུགས་རྗེས་ངལ་བར་གྱུར།།
ཕུང་པོ་ཙམ་ལས་གྲོལ་བ་ཡི།།
སེམས་ཅན་མེད་པར་ཁྱོད་བཞེད་ལ།།
སེམས་ཅན་དོན་ལའང་མཆོག་གཞོལ་བར།།
ཐུབ་པ་ཆེན་པོ་ཁྱོད་ཉིད་ཞུགས།།
བློ་ལྡན་ཁྱོད་ཀྱི་ཕུང་དེའང་།།
སྒྱུ་མ་སྨིག་རྒྱུ་དྲི་ཟ་ཡི།།
གྲོང་ཁྱེར་རྨི་ལམ་ཇི་བཞིན་དུ།།
བློ་ལྡན་རྣམས་ལ་རབ་ཏུ་བསྟན།།
2

འཇིག་རྟེན་ལས་འདས་པར་བསྟོད་པ། ༣
གང་དག་རྒྱུ་ལས་བྱུང་བ་རྣམས།།
དེ་མེད་པར་ནི་ཡོད་མིན་པས།།
གཟུགས་བརྙན་ཉིད་དང་མཚུངས་པ་རུ།།
གསལ་བར་ཅི་ཡི་ཕྱིར་མི་འདོད།།
༥
འབྱུང་བ་མིག་གིས་གཟུང་མིན་པས།།
དེ་དངོས་མིག་གི་ཇི་ལྟར་ཡིན།།
གཟུགས་ཉིད་གཟུང་བར་རབ་བཀག་པ།།
གཟུགས་ཉིད་ཁྱོད་ཀྱིས་དེ་ལྟར་གསུང།།
ཚོར་བྱ་མེད་པར་དེ་མེད་པས།།
ཚོར་བ་ཉིད་ནི་བདག་མེད་པས།།
ཚོར་བ་དེ་ཡང་རང་བཞིན་གྱིས།།
ཡོད་པ་མིན་པར་ཁྱོད་ཉིད་བཞེད།།
མིང་དང་དོན་དག་ཐ་དད་མིན།།
མེ་ཡིས་ཁ་ཉིད་ཚིག་པར་འགྱུར།།
གཞན་ནའང་རྟོག་པ་མེད་འགྱུར་ཞེས།།
བདེན་པ་གསུང་བ་ཁྱོད་ཀྱིས་བསྟན།།
3

འཛི ག་རྟེན་ལས་འདས་པར་བསྟོད་པ།
བྱེད་པོ་རང་དབང་ཉིད་ལས་ཀྱང་།།
ཐ་སྙད་དུ་ནི་ཁྱོད་ཀྱིས་བསྟན།།
ཕན་ཚུན་ལྟོས་པ་ཅན་ཉིད་དུ།།
གྲུབ་པར་ཁྱོད་ནི་བཞེད་པ་ལགས།།
བྱེད་པོ་ཡོད་མིན་སྤྱོད་པོའང་མེད།།
བསོད་ནམས་དེ་མིན་རྟེན་འབྲེལ་སྐྱེས།།
རྟེན་ནས་སྐྱེས་ཀྱང་མ་སྐྱེས་ཞེས།།
ཚིག་གི་བདག་པོ་ཁྱོད་ཀྱིས་གསུང་།།
༡༠
ཤེས་པ་མེད་པར་ཤེས་བྱ་མིན།།
དེ་མེད་རྣམ་པར་ཤེས་པའང་མེད།།
དེ་ཕྱིར་ཤེས་དང་ཤེས་བྱ་དག།
རང་དངོས་མེད་ཅེས་ཁྱོད་ཀྱིས་གསུངས།།
༡༡
མཚན་ཉིད་མཚོན་བྱ་གཞན་ཉིད་ན།།
མཚོན་བྱ་མཚན་ཉིད་མེད་པར་འགྱུར།།
ཐ་དད་མིན་ནའང་མེད་དེ་པར།།
ཁྱོད་ཀྱིས་གསལ་པོ་ཉིད་དུ་བསྟན།།
4

འཇིག་རྟེན་ལས་འདས་པར་བསྟོད་པ། ༥
༡༣
མཚན་ཉིད་མཚོན་བྱ་རྣམ་བྲལ་ཞིང་།།
ཚིག་གིས་བརྗོད་པ་རྣམ་སྤངས་པར།།
ཁྱོད་ཀྱི་ཡེ་ཤེས་སྤྱན་ཉིད་ཀྱིས།།
འགྲོ་བ་འདི་དག་ཞི་བར་མཛད།།
ག
དངོས་པོ་ཡོད་པ་ཉིད་མི་སྐྱེ།།
མེད་པའང་མ་ཡིན་ཡོད་མེད་མིན།།
བདག་ལས་མ་ཡིན་གཞན་ལས་མིན།།
གཉིས་མིན་སྐྱེ་བ་ཇི་ལྟ་བུ།།
1、
ཡོད་པ་གནས་པར་རིགས་འགྱུར་གྱི།།
འཇིག་པར་འགྱུར་བ་མ་ཡིན་ནོ།།
མེད་པ་མི་གནས་པར་རིགས་པས།།
འཇིག་པར་འགྱུར་བ་མ་ཡིན་ནོ།།
བྱས
རེ་ཞིག་ཞིག་པའི་རྒྱུ་ལས་ཀྱང་།།
འབྲས་བུ་འབྱུང་བར་མི་རིགས་ལ།།
མ་ཞིག་ལས་མིན་རྨི་ལམ་དང་།།
འདྲ་བའི་སྐྱེ་བ་ཁྱོད་ཉིད་བཞེད།།
5

་འཇིག་རྟེན་ལས་འདས་པར་བསྟོད་པ།
༡༦
ཞིག་དང་མ་ཞིག་པ་དག་གིས།།
རྒྱུ་ལས་འབྲས་བུ་འབྱུང་བ་དག།
སྒྱུ་མ་འབྱུང་བ་བཞིན་དུ་འབྱུང་།།
ཀུན་ཀྱང་དེ་བཞིན་ཁྱོད་ཀྱིས་གསུངས།།
དེ་ཕྱིར་ཁྱོད་ཀྱིས་འགྲོ་འདི་དག།
ཡོངས་སུ་བརྟགས་པ་ལས་བྱུང་བར།།
ཀུན་ཏུ་ཤེས་བྱ་འབྱུང་བ་ནའང༌།།
སྐྱེ་བ་མེད་ཅིང་འགག་མེད་གསུངས།།
༡༨
རྟག་ལ་འཁོར་བ་ཡོད་མ་ཡིན།།
མི་རྟག་པ་ལའང་འཁོར་བ་མེད།།
དེ་ཉིད་རིག་པའི་མཆོག་ཁྱོད་ཀྱིས།།
འཁོར་བ་རྨི་ལམ་འདྲ་བར་གསུངས།།
བྷ༩
སྡུག་བསྔལ་རང་གིས་བྱས་པ་དང་།།
གཞན་གྱིས་བྱས་དང་གཉིས་ཀས་བྱས།།
རྒྱུ་མེད་པར་ནི་རྟོག་གེ་འདོད།།
ཁྱོད་ཀྱིས་རྟེན་ནས་འབྱུང་བར་གསུངས།།
6

འཇིག་རྟེན་ལས་འདས་པར་བསྟོད་པ།
༢༠
རྟེན་ཅིང་འབྲེལ་བར་གང་འབྱུང་བ།།
དེ་ཉིད་ཁྱོད་ནི་སྟོང་པར་བཞེད།།
དངོས་པོ་རང་དབང་ཡོད་མིན་ཞེས།།
མཉམ་མེད་ཁྱོད་ཀྱི་སེང་གེའི་སྒྲས།།
༢
ཀུན་རྟོག་ཐམས་ཅད་སྤང་པའི་ཕྱིར།།
སྟོང་ཉིད་བདུད་རྩི་སྟོན་མཛད་ན།།
གང་ཞིག་དེ་ལ་ཞེན་གྱུར་པ།།
དེ་ཉིད་ཁྱོད་ཀྱིས་ཤིན་ཏུ་སྨད།།
ད-
བེམ་པོ་གཞན་དབང་སྟོང་པ་ཉིད།།
སྒྱུ་མ་བཞིན་དུ་རྐྱེན་འབྱུང་བར།།
མགོན་པོ་ཁྱོད་ཀྱིས་ཆོས་ཀུན་གྱི།།
དངོས་མེད་གོམས་པར་མཛད་པ་ལགས།།
བད
ཁྱོད་ཀྱིས་ཅུང་ཞིག་མ་བསྐྱེད་ཅིང༌།།
འགའ་ཡང་བཀག་པ་མ་མཆིས་ལ།།
སྔོན་གྱི་ཇི་ལྟར་ཕྱིས་དེ་བཞིན།།
དེ་བཞིན་ཉིད་ནི་ཐུགས་སུ་ཆུད།།
7

འཇིག་རྟེན་ལས་འདས་པར་བསྟོད་པ་
ཞཝཱ
འཕགས་པ་རྣམས་ཀྱིས་བསྟན་པ་ཡི།།
བསྒོམ་མ་ཞུགས་པར་མཚན་མེད་འདི།།
རྣམ་པར་ཤེས་པར་འགར་འགྱུར་རམ།།
༣༥
མཚན་མ་མེད་ལ་མ་ཞུགས་པར།།
ཐར་པ་མེད་ཅེས་གསུངས་པའི་ཕྱིར།།
དེ་ཕྱིར་ཁྱོད་ཀྱིས་ཐེག་ཆེན་རྣམས།།
མ་ལུས་པར་ནི་དེ་ཉིད་བསྟན།།
ནས
བསྟོད་པའི་སྣོད་ཁྱོད་བསྟོད་པ་ལས།།
བདག་གིས་བསོད་ནམས་གང་ཐོབ་པ།།
དེས་ནི་འགྲོ་བ་མ་ལུས་རྣམས།།
མཚན་མའི་འཆིང་ལས་གྲོལ་གྱུར་ཅིག།
འཇིག་རྟེན་ལས་འདས་པར་བསྟོད་པ། སློབ་དཔོན་འཕའའཕགས་པ་ཀླུ་སྒྲུབ་ཀྱིས་་་ཛད་པ་
རྫོགས་སོ། །རྒྱ་གར་གྱི་མཁན་པོ་ཀྲྀཥ་པཎྜི་ཏ་དང༌། ལོ་ཙཱ་བ་ཚུལ་ཁྲིམས་རྒྱལ་བས་
བསྒྱུར་ཅིང་ཞུས་ཏེཏེ་གཏན་ལ་ཕབ་
8

༩
༄༅། །རྒྱ་གར་གྱི་པཎྜི་ཏ་ཀ་མ་ལ་ཤཱི་ལལས་
མཛད་པའི་བསྒོམ་རིམ་བར་པ་
བཞུགས་སོ།།
9

༡༠ བསྒོམ་རིམ་བར་པ།
༄༅། །རྒྱ་གར་སྐད་དུ། བྷཱ་བ་ན་ཀྲ་མ།
བོད་སྐད་དུ། བསྒོམ་པའི་རིམ་པ།
འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།
ཐེག་པ་ཆེན་པོ་མདོ་སྡེའི་ཚུལ་གྱི་རྗེས་སུ་འཇུག་པ་རྣམས་ཀྱིས་བསྒོམ་
པའི་རིམ་པ་མདོར་བཤད་དོ། །འདི་ལ་ཐམས་ཅད་མཁྱེན་པ་ཉིད་ཤིན་
ཏུ་མྱུར་དུ་ཐོབ་པར་འདོད་པ་རྟོགས་པ་དང་ལྡན་པས་དེ་ཐོབ་པར་བྱེད་པའི་
རྒྱུ་རྣམས་དང་རྐྱེན་རྣམས་ལ་མངོན་པར་བརྩོན་པར་བྱའོ།།འདི་ལྟར་ཐམས་
ཅད་མཁྱེན་པ་ཉིད་འདི་ནི་རྒྱུ་མེད་པ་ལས་འབྱུང་བར་མི་རུང་སྟེ། ཐམས་
ཅད་ཀྱང་དུས་ཐམས་ཅད་དུ་ཐམས་ཅད་མཁྱེན་པ་ཉིད་དུ་འབྱུང་བར་ཐལ་
བར་འགྱུར་བའི་ཕྱིར་རོ།།ལྟོས་པ་མེད་པར་འབྱུང་ན་ནི་གང་དུ་ཡང་ཐོགས་
པར་མི་རུང་སྟེ། གང་གིས་ན་ཐམས་ཅད་ཀྱང་ཐམས་ཅད་མཁྱེན་པ་ཉིད་
དུ་མི་འགྱུར་རོ། །དེ་ལྟ་བས་ན་ལ་ལར་བརྒྱ་ལམ་ན་འགའ་ཞིག་འབྱུང་
དུ་ཟད་པས་དངོས་པོ་ཐམས་ཅད་ནི་རྒྱུ་ལ་ལྟོས་པ་ཁོ་ན་ཡིན་ནོ། །ཐམས་
ཅད་མཁྱེན་པ་ཉིད་དུ་ཡང་ལ་ལར་བརྒྱ་ལམ་ན་འགའ་ཞིག་འགྱུར་ཏེ། དུས་
ཐམས་ཅད་དུ་ཡང་མ་ཡིན། གནས་ཐམས་ཅད་དུ་མ་ཡིན། ཐམས་ཅད་
ཀྱང་མ་ཡིན་པས་དེའི་ཕྱིར་དེ་ནི་རྒྱུ་དང་རྐྱེན་ལ་ལྟོས་པར་ངེས་སོ། །རྒྱུ་
དང་རྐྱེན་དེ་དག་གི་ནང་ནས་ཀྱང་མ་ནོར་ཅིང་མ་ཚང་བ་མེད་པ་རྣམས་
བསྟེན་པར་བྱའོ། །རྒྱུ་ནོར་བ་ལ་ནན་ཏན་བྱས་ན་ནི་ཡུན་ཤིན་ཏུ་རིང་པོ་
10

བསྒོམ་རིམ་བར་པ། ༡༡
ཞིག་གིས་ཀྱང་འདོད་པའི་འབྲས་བུ་འཐོབ་པ་མེད་དོ། །དཔེར་ན་ར་ལས་
འོ་མ་བཞོ་བ་བཞིན་ནོ། །རྒྱུ་མཐའ་དག་མ་སྤྱད་པ་ལས་ཀྱང་འབྲས་བུ་འབྱུང་
བ་མེད་དེ། ས་བོན་ལ་སོགས་པ་གང་ཡང་རུང་བ་ཞིག་མེད་ན་མྱུ་གུ་ལ་
སོགས་པ་འབྲས་བུ་མི་འབྱུང་བའི་ཕྱིར་རོ། །དེ་ལྟ་བས་ན་འབྲས་བུ་དེ་འདོད་
པས་རྒྱུ་དང་རྐྱེན་མ་ནོར་བ་དང་མཐའ་དག་ལ་བསྟེན་པར་བྱའོ། །འབྲས་
བུ་ཐམས་ཅད་མཁྱེན་པ་ཉིད་ཀྱི་རྒྱུ་དང་རྐྱེན་དེ་དག་གང་ཞེ་ན། སྨྲས་པ།
བདག་ལྟ་བུ་དམུས་ལོང་དང་འདྲ་བས་དེ་དག་བསྟན་པར་མི་ནུས་མོད་ཀྱི།
འོན་ཀྱང་བཅོམ་ལྡན་འདས་ཉིད་ཀྱིས་མངོན་པར་རྫོགས་པར་སངས་རྒྱས་
ནས་གདུལ་བྱ་རྣམས་ལ་ཇི་སྐད་བཤད་པ་དེ་བཞིན་དུ་བདག་གིས་བཅོམ་
ལྡན་འདས་ཀྱི་བཀའ་ཉིད་ཀྱིས་བཤད་དོ། །བཅོམ་ལྡན་འདས་ཀྱིས་དེར་
བཀའ་སྩལ་པ། གསང་བ་པའི་བདག་པོ་ཐམས་ཅད་མཁྱེན་པའི་ཡེ་ཤེས་
དེ་ནི་སྙིང་རྗེའི་རྩ་བ་ལས་བྱུང་བ་ཡིན། བྱང་ཆུབ་ཀྱི་སེམས་ཀྱི་རྒྱུ་ལས་
བྱུང་བ་ཡིན། ཐབས་ཀྱིས་མཐར་ཕྱིན་པ་ཡིན་ནོ་ཞེས་འབྱུང་ངོ་། །དེ་
ལྟ་བས་ན་ཐམས་ཅད་མཁྱེན་པ་ཉིད་ཐོབ་པར་འདོད་པས་སྙིང་རྗེ་དང༌།
བྱང་ཆུབ་ཀྱི་སེམས་དང། ཐབས་དང་གསུམ་པོ་འདི་དག་ལ་བསླབ་པར་
བྱའོ། །སྙིང་རྗེས་བསྐྱོད་ན་བྱང་ཆུབ་སེམས་དཔའ་རྣམས་སེམས་་ཅན་གནས་
ཅད་མངོན་པར་གདོན་པའི་ཕྱིར་ངེས་པར་དམ་འཆའ་བར་འགྱུར་རོ། །དེ་
ནས་བདག་ཉིད་ལ་ལྟ་ང་བསལ་ནས་ཤིན་ཏུ་བྱ་དཀའ་ཞིང་རྒྱུན་མི་འཆད་
ལ་ཡུན་རིང་པོར་བསྒྲུབས་པའི་བསོད་ནམས་དང་ཡེ་ཤེས་ཀྱི་ཚོགས་ལ་གུས་
11

༡༣༢ བསྒོམ་རིམ་བར་པ།
པར་འཇུག་གོ །དེ་ཞུགས་ནས་ངེས་པར་བསོད་ནམས་དང་ཡེ་ཤེས་ཀྱི་ཚོགས་
ཡོངས་སུ་རྫོགས་པར་སྒྲུབ་བོ། །ཚོགས་རྣམས་ཡོངས་སུ་རྫོགས་ན་ཐམས་
ཅད་མཁྱེན་པ་ཉིད་ལག་ཏུ་ཐོབ་པ་དང་འདྲ་བར་འགྱུར་རོ། །དེ་བས་ན་
ཐམས་ཅད་མཁྱེན་པ་ཉིད་ཀྱི་རྩ་བ་ནི་སྙིང་རྗེ་ཁོ་ན་ཡིན་པས་དེ་ནི་ཐོག་མ་
ཁོ་ནར་གོམས་པར་བྱའོ། །ཆོས་ཡང་དག་པར་སྡུད་པ་ལས་ཀྱང་བཀའ་
སྩལ་ཏེ། བཅོམ་ལྡན་འདས་བྱང་ཆུབ་སེམས་དཔས་ཆོས་རབ་ཏུ་མང་པོ་
ལ་བསླབ་པར་མི་བགྱིའོ། །བཅོམ་ལྡན་འདས་བྱང་ཆུབ་སེམས་དཔས་ཆོས་
གཅིག་རབ་ཏུ་གཟུང་ཞིང་རབ་ཏུ་རྟོགས་པར་བགྱིས་ན་སངས་རྒྱས་ཀྱི་ཆོས་
ཐམས་ཅད་དེའི་ལག་མཐིལ་དུ་མཆིས་པ་ལགས་སོ། །ཆོས་གཅིག་པོ་གང་
ཞེ་ན། འདི་ལྟ་སྟེ་སྙིང་རྗེ་ཆེན་པོའོ་ཞེས་འབྱུང་ངོ༌། །སྙིང་རྗེ་ཆེན་པོས་
ཡོངས་སུ་ཟིན་པས་ན་སངས་རྒྱས་བཅོམ་ལྡན་འདས་རྣམས་རང་གི་དོན་ཕུན་
སུམ་ཚོགས་པ་མཐའ་དག་བརྙེས་ཀྱང་སེམས་ཅན་གྱི་ཁམས་མཐར་ཐུག་
པའི་བར་དུ་བཞུགས་པར་མཛད་དོ། །ཉན་ཐོས་བཞིན་དུ་མྱ་ངན་ལས་འདས་
པའི་གྲོང་ཁྱེར་ཤིན་ཏུ་ཞི་བར་ཡང་འཇུག་པར་མི་མཛད་དེ། སེམས་ཅན་
ལ་གཟིགས་ནས་མྱ་ངན་ལས་འདས་པའི་གྲོང་ཁྱེར་ཞི་བ་དེ་ལྕགས་ཀྱི་ཁང་
པ་འབར་བ་བཞིན་དུ་ཐག་རིང་དུ་སྤོང་བས་བཅོམ་ལྡན་འདས་རྣམས་ཀྱི་
མི་གནས་པའི་མྱ་ངན་ལས་འདས་པའི་རྒྱུ་ནི་སྙིང་རྗེ་ཆེན་པོ་དེ་ཉིད་ཡིན་
ནོ༑༑དེ་ལ་སྙིང་རྗེ་བསྒོམ་པའི་རིམ་པ་དེ་དང་པོ་འཇུག་པ་ནས་བརྩམས་
ཏེ་བརྗོད་པར་བྱའོ། །ཐོག་མར་རེ་ཞིག་བཏང་སྙོམས་བསྒོམས་པས་སེམས་
12

བསྒོ་མ་རིམ་བར་པ། ༡༣
ཅན་ཐམས་ཅད་ལ་རྗེས་སུ་ཆགས་པ་དང་། ཁོང་ཁྲོ་བ་བསལ་ཏེ་སྙོམས་
པའི་སེམས་ཉིད་བསྒྲུབ་པར་བྱའོ།།སེམས་ཅན་ཐམས་ཅད་བདེ་བ་ནི་འདོད་
སྡུག་བསྔལ་བ་ནི་མི་འདོད་ལ།ཐོག་མ་མེད་པ་ཅན་གྱི་འཁོར་བ་ན་སེམས་
ཅན་གང་ལན་བརྒྱར་བདག་གི་གཉེན་དུ་མ་གྱུར་པ་དེ་གང་ཡང་མེད་དོ་སྙམ་
དུ་ཡོངས་སུ་བསམ་ཞིང་། འདི་ལ་བྱེ་བྲག་ཅི་ཞིག་ཡོད་ན་ལ་ལ་ལ་ནི་རྗེས་
སུ་ཆགས། ལ་ལ་ལ་ནི་ཁོང་ཁྲོ་བར་གྱུར་པས་དེ་ལྟ་བས་ན་བདག་གིས་སེམས་
ཅན་ཐམས་ཅད་ལ་སེམས་སྙོམས་པ་ཉིད་དུ་བྱའོ་སྙམ་དུ་དེ་ལྟར་ཡིད་ལ་
བྱ་ཞིང་བར་མའི་ཕྱོགས་ནས་བརྩམས་ཏེ། མཛའ་བཤེས་དང་དགྲ་ལ་ཡང་
སེམས་སྙོམས་པ་ཉིད་དུ་བསྒོམ་མོ། །དེ་ནས་སེམས་ཅན་ཐམས་ཅད་ལ་
སེམས་སྙོམས་པ་ཉིད་དུ་བསྒྲུབས་ནས་བྱམས་པ་བསྒོམ་མོ། །བྱམས་པའི་
ཆུས་སེམས་ཀྱི་རྒྱུད་བརླན་ཏེ་གསེར་ཡོད་པའི་ས་གཞི་བཞིན་དུ་བྱས་ལ་སྙིང་
རྗེའི་ས་བོན་བཏབ་ན་བདེ་བླག་ཏུ་ཤིན་ཏུ་ཡོངས་སུ་རྒྱས་པར་འགྱུར་རོ། །དེ་
ནས་སེམས་ཀྱི་རྒྱུད་བྱམས་པས་བསྒོས་ནས་སྙིང་རྗེ་བསྒོམ་པར་བྱའོ།།སྙིང་
རྗེ་དེ་ནི་སེམས་ཅན་སྡུག་བསྔལ་བ་ཐམས་ཅད་སྡུག་བསྔལ་དེ་དང་བྲལ་
བར་འདོད་པའི་རྣམ་པ་ཡིན་ནོ། །ཁམས་གསུམ་པའི་སེམས་ཅན་ཐམས་
ཅད་ནི་སྡུག་བསྔལ་ཉིད་རྣམ་པ་གསུམ་གྱིས་ཅི་རིགས་པར་ཤིན་ཏུ་སྡུག་
བསྔལ་བ་དག་ཡིན་པས་དེའི་ཕྱིར་སེམས་ཅན་ཐམས་ཅད་ལ་དེ་བསྒོམ་པར་
བྱ་སྟེ།འདི་ལྟར་རེ་ཞིག་སེམས་ཅན་དམྱལ་བ་པའི་སེམས་ཅན་གང་དག་
ཡིན་པ་དེ་དག་ནི་རྒྱུན་མི་འཆད་ཅིང་ཡུན་རིང་ལ་ཚ་བ་ལ་སོགས་པའི་སྡུག་
13

༡༤ བསྒོམ་རིམ་བར་པ།
བསྔལ་སྣ་ཚོགས་ཀྱི་ཆུ་བོར་བྱིང་བ་ཁོ་ན་ཡིན་ནོ་ཞེས་བཅོམ་ལྡན་འདས་
ཀྱིས་བཀའ་སྩལ་ཏོ། །དེ་བཞིན་དུ་ཡི་དྭགས་རྣམས་ཀྱང་ཕལ་ཆེར་ཤིན་
ཏུ་མི་བཟད་པའི་བཀྲེས་པ་དང་སྐོམ་པའི་སྡུག་བསྔལ་གྱི་སེམས་བསྐམས་
པའི་ལུས་ཤིན་ཏུ་སྡུག་བསྔལ་མང་པོ་མྱང་ངོ་ཞེས་བཀའ་སྩལ་ཏོ།།དུད་
འགྲོ་རྣམས་ཀྱང་གཅིག་ལ་གཅིག་ཟ་བ་དང༌། ཁྲོ་བ་དང་། གསོད་པ་དང་
རྣམ་པར་འཚེ་བ་ལ་སོགས་པའི་སྡུག་བསྔལ་རྣམ་པ་མང་པོ་མྱོང་བ་ཁོ་ནར་
སྣང་ངོ༌། །མི་རྣམས་ཀྱང་འདོད་པ་ཡོངས་སུ་ཚོལ་བས་ཕོངས་ནས་གཅིག་
ལ་གཅིག་འཁུ་བ་དང༌། གནོད་པ་བྱེད་པ་དང༌། སྡུག་པ་དང་བྲལ་བ་དང་།
མི་སྡུག་པ་དང་ཕྲད་པ་དང་། དབུལ་ཕོངས་ལས་གྱུར་པ་ལ་སོགས་པའི་
སྡུག་བསྔལ་དཔག་ཏུ་མེད་པ་ཉམས་སུ་མྱོང་བར་སྣང་ངོ་། །གང་དག་འདོད་
ཆགས་ལ་སོགས་པའི་ཉོན་མོངས་པས་ཀུན་ནས་དཀྲིས་པ་སྣ་ཚོགས་ཀྱིས་
སེམས་དཀྲིས་པ་དག་དང་། གང་དག་ལྟ་བ་ངན་པ་རྣམ་པ་སྣ་ཚོགས་གཟིང་
གཟིང་བར་གྱུར་པ་་དེ་ཐམས་ཅད་ཀྱང་སྡུག་བསྔལ་གྱི་རྒྱུ་ཡིན་པས་གད་ཀ་
ན་འདུག་པ་བཞིན་དུ་ཤིན་ཏུ་སྡུག་བསྔལ་ཁོ་ན་ཡིན་ནོ། །ལྷ་རྣམས་ཀྱང་+
ཐམས་ཅད་འགྱུར་བའི་སྡུག་བསྔལ་ཉིད་ཀྱིས་སྡུག་བསྔལ་བ་དག་སྟེ། འདོད་
པ་ན་སྤྱོད་པའི་ལྷ་གང་དག་ཡིན་པ་དེ་དག་ནི་རྟག་ཏུ་འཆི་འཕོ་བ་དང་ལྟུང་
བ་ལ་སོགས་པའི་འཇིགས་པའི་མྱ་ངན་གྱིས་སེམས་ལ་གནོད་ན་ཇི་ལྟར་བདེ།
འདུ་བྱེད་ཀྱི་སྡུག་བསྔལ་ཉིད་ནི་ལས་དང་ཉོན་མོངས་པའི་མཚན་ཉིད་ཀྱི་
རྒྱུའི་གཞན་གྱི་དབང་གི་ངོ་བོ་ཉིད་དང་། སྐད་ཅིག་རེ་རེ་ལ་འཇིག་པའི་
14

བསྒོམ་རིམ་བར་པ། ༡༥
ངང་ཅན་གྱི་མཚན་ཉིད་དེ། འགྲོ་བ་ཐམས་ཅད་ལ་ཁྱབ་པ་ཡིན་ནོ། དེ་
བས་ན་འགྲོ་བ་མཐའ་དག་ནི་སྡུག་བསྔལ་གྱི་མེ་ལྕེ་འབར་བའི་ནང་དུ་ཞུགས་
པ་ཡིན་པར་བལྟས་ལ། ཇི་ལྟར་བདག་སྡུག་བསྔལ་མི་འདོད་པ་ལྟར་གཞན་
ཐམས་ཅད་ཀྱང་དེ་དང་འདྲའོ་སྙམ་དུ་བསམ་ཞིང༌། ཀྱེ་མ་ཀྱི་ཧུད་བདག་
ལ་སྡུག་པའི་སེམས་ཅན་འདི་དག་སྡུག་བསྔལ་ན་སྡུག་བསྔལ་དེ་ལས་ཇི་
ལྟར་ཐར་བར་བྱ་ཞེས་བདག་ཉིད་སྡུག་བསྔལ་བ་བཞིན་དུ་བྱེད་ཅིང་དེ་དང་
བྲལ་བར་འདོད་པའི་རྣམ་པའི་སྙིང་རྗེ་དེས་ཏིང་ངེ་འཛིན་ལ་འདུག་ཀྱང་
རུང༌། སྤྱོད་ལམ་ཐམས་ཅད་དུ་ཡང་རུང་སྟེ། དུས་ཐམས་ཅད་དུ་སེམས་
ཅན་ཐམས་ཅད་ལ་བསྒོམ་པར་བྱ་སྟེ། ཐོག་མ་ཁོ་ནར་མཛའ་བཤེས་ཀྱི་
ཕྱོགས་རྣམས་ལ་ཇི་སྐད་སྨོས་པའི་སྡུག་བསྔལ་སྣ་ཚོགས་ཉམས་སུ་མྱོང་
བར་མཐོང་བས་བསྒོམ་པར་བྱའོ། །དེ་ནས་སེམས་ཅན་མཉམ་པ་ཉིད་ཀྱིས་
བྱེ་བྲག་མེད་པར་མཐོང་ནས་སེམས་ཅན་ཐམས་ཅད་ནི་བདག་གི་གཉེན་
དུ་གྱུར་པ་ཁོ་ནའོ་སྙམ་དུ་ཡོངས་སུ་བསམ་ཞིང་བར་མའི་ཕྱོགས་རྣམས་
ལ་བསྒོམ་པར་བྱའོ། །གང་གི་ཚེ་དེ་ལ་མཛའ་བཤེས་ཀྱི་ཕྱོགས་བཞིན་དུ་
སྙིང་རྗེ་དེ་མཉམ་པར་ཞུགས་པར་གྱུར་པ་དེའི་ཚེ་ཕྱོགས་བཅུའི་སེམས་ཅན་
ཐམས་ཅད་ལ་བསྒོམ་པར་བྱའོ། །གང་གི་ཚེ་བུ་ཆུང་ངུ་སྙིང་དུ་སྡུག་པ་
སྡུག་བསྔལ་བར་གྱུར་པའི་མ་བཞིན་དུ་བདག་ཉིད་ཀྱིས་ཤིན་ཏུ་སྡུག་བསྔལ་
བ་ལས་འདོན་པར་འདོད་པའི་རྣམ་པ་རང་གི་ངང་གིས་འཇུག་པའི་སྙིང་རྗེ་
དེ་སེམས་ཅན་ཐམས་ཅད་ལ་མཉམ་པར་ཞུགས་པར་གྱུར་པ་དེའི་ཚེ་རྫོགས་
15

༡༦ བསྒོམ་རིམ་བར་པ།
པ་ཞེས་བྱ་སྟེ། སྙིང་རྗེ་ཆེན་པོའི་མིང་ཡང་འཐོབ་བོ། །བྱམས་པ་བསྒོམ་
པ་ནི་མཛའ་བཤེས་ཀྱི་ཕྱོགས་ལ་ཐོག་མར་བྱས་ནས་བདེ་བ་དང་ཕྲད་པར་
འདོད་པའི་རྣམ་པ་སྟེ། རིམ་གྱིས་ཐ་མལ་པ་དང་དགྲ་ལ་ཡང་བསྒོམ་པར་
བྱའོ། །དེ་ལྟར་དེ་སྙིང་རྗེ་གོམས་པར་བྱས་ནས། རིམ་གྱིས་སེམས་ཅན་
མཐའ་དག་མངོན་པར་འདོན་པར་འདོད་པ་རང་གི་ངང་གིས་འབྱུང་བ་ཉིད་
དུ་འགྱུར་རོ། །དེས་ན་རྩ་བའི་སྙིང་རྗེ་གོམས་པར་བྱས་ནས་བྱང་ཆུབ་ཀྱི་
སེམས་བསྒོམ་པར་བྱའོ། །བྱང་ཆུབ་ཀྱི་སེམས་དེ་ནི་རྣམ་པ་གཉིས་ཏེ། ཀུན་
རྫོབ་དང༌། དོན་དམ་པའོ། །དེ་ལ་ཀུན་རྫོབ་པ་ནི་སྙིང་རྗེས་སེམས་ཅན་
མཐའ་དག་མངོན་པར་འདོན་པར་དམ་བཅས་ནས་འགྲོ་བ་ལ་ཕན་གདགས་
པའི་ཕྱིར་སངས་རྒྱས་སུ་གྱུར་ཅིག་སྙམ་དུ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་འདོད་པའི་རྣམ་པས་སེམས་དང་པོ་བསྐྱེད་པའོ། །དེ་ཡང་
ཚུལ་ཁྲིམས་ཀྱི་ལེའུ་ལས་བསྟན་པའི་ཆོ་ག་བཞིན་དུ་བྱང་ཆུབ་སེམས་དཔའི་
སྡོམ་པ་ལ་གནས་པ་མཁས་པ་ཕ་རོལ་པོ་ལས་སེམས་བསྐྱེད་པར་བྱའོ། །དེ་
ལྟར་ཀུན་རྫོབ་པའི་བྱང་ཆུབ་ཀྱི་སེམས་བསྐྱེད་ནས་དོན་དམ་པའི་བྱང་ཆུབ་
ཀྱི་སེམས་བསྐྱེད་པའི་ཕྱིར་འབད་པར་བྱའོ། །དོན་དམ་པའི་བྱང་ཆུབ་ཀྱི་
སེམས་དེ་ནི་འཇིག་རྟེན་ལས་འདས་པ་སྤྲོས་པ་མཐའ་དག་དང་བྲལ་བ། ཤིན་
ཏུ་གསལ་བ། དོན་དམ་པའི་སྤྱོད་ཡུལ། དྲི་མ་མེད་པ། མི་གཡོ་བ། རླུང་
མེད་པའི་མར་མེའི་རྒྱུན་ལྟར་མི་གཡོ་བའོ། །དེ་འགྲུབ་པ་ནི་རྟག་ཏུ་གུས་
པར་ཡུན་རིང་དུ་ཞི་གནས་དང་ལྷག་མཐོང་གི་རྣལ་འབྱོར་གོམས་པར་བྱས་
16

བསྒོམ་རིམ་བར་པ། ༡༧
པ་ལས་འགྱུར་ཏེ། འཕགས་པ་དགོངས་པ་ངེས་པར་འགྲེལ་པ་ལས་ཇི་སྐད་
དུ༑ བྱམས་པ་གང་ཡང་ཉན་ཐོས་རྣམས་ཀྱིའམ། བྱང་ཆུབ་སེམས་དཔའ་
རྣམས་ཀྱིའམ། དེ་བཞིན་གཤེགས་པ་རྣམས་ཀྱི་དགེ་བའི་ཆོས་འཇིག་རྟེན་
པ་དང་འཇིག་རྟེན་ལས་འདས་པ་ཐམས་ཅད་ཀྱང་ཞི་གནས་དང་ལྷག་མཐོང་
གི་འབྲས་བུ་ཡིན་པར་རིག་པར་བྱའོ་ཞེས་གསུངས་པ་ལྟ་བུའོ། །དེ་གཉིས་
ཀྱིས་ཏིང་ངེ་འཛིན་ཐམས་ཅད་བསྡུས་པའི་ཕྱིར་རྣལ་འབྱོར་པ་ཐམས་ཅད་
ཀྱིས་དུས་ཐམས་ཅད་དུ་ངེས་པར་ཞི་གནས་དང་ལྷག་མཐོང་བསྟེན་པར་
བྱ་སྟེ། འཕགས་པ་དགོངས་པ་ངེས་པར་འགྲེལ་བ་དེ་ཉིད་ལས་བཅོམ་ལྡན་
འདས་ཀྱིས་ཇི་སྐད་དུ་ངས་ཉན་ཐོས་རྣམས་དང༌། བྱང་ཆུབ་སེམས་དཔའ་
རྣམས་དང་།དེ་བཞིན་གཤེགས་པ་རྣམས་ཀྱི་ཏིང་ངེ་འཛིན་རྣམ་པ་དུ་མ་
བསྟན་པ་གང་དག་ཡིན་པ་དེ་དག་ཐམས་ཅད་ཞི་གནས་དང་ལྷག་མཐོང་
གིས་བསྡུས་པར་རིག་པར་བྱའོ་ཞེས་གསུངས་པ་ལྟ་བུའོ། །ཞི་གནས་ཙམ་
འབའ་ཞིག་གོམས་པར་བྱས་པས་ནི་རྣལ་འབྱོར་པ་རྣམས་ཀྱི་སྒྲིབ་པ་མི་སྤོང་.
གི རེ་ཞིག་ཉོན་མོངས་པ་རྣམ་པར་གནོན་པ་ཙམ་དུ་ཟད་དེ། ཤེས་རབ་
ཀྱི་སྣང་བ་བྱུང་བ་མེད་པར་བག་ལ་ཉལ་ལེགས་པར་ཆོམས་མི་སྲིད་པའི་
ཕྱིར་བག་ལ་ཉལ་ལེགས་པར་ཆོམས་པར་མི་འགྱུར་རོ། །དེ་བས་ན་འཕགས་
པ་དགོངས་པ་ངེས་པར་འགྲེལ་བ་དེ་ཉིད་ལས་བསམ་གཏན་གྱིས་ནི་ཉོན་
མོངས་པ་རྣམས་རྣམ་པར་གནོན་ཏོ། །ཤེས་རབ་ཀྱིས་ནི་བག་ལ་ཉལ་ལེགས་
པར་འཇོམས་པར་བྱེད་དོ་ཞེས་བཀའ་སྩལ་ཏོ། །འཕགས་པ་ཏིང་ངེ་འཛིན་
17

༡༨ བསྒོམ་རིམ་བར་པ།.
རྒྱལ་པོ་ལས་ཀྱང་། ཏིང་ངེ་འཛིན་དེ་སྒོམ་པར་བྱེད་མོད་ཀྱི། ། དེ་ནི་
རྟག་ཏུ་འདུ་ཤེས་འཇིག་མི་བྱེད། །དེ་ནི་ཉོན་མོངས་ཕྱིར་ཞིང་རབ་ཏུ་
འཁྲུགས། །ལྷག་སྤྱོད་འདི་ན་ཏིང་འཛིན་བསྒོམ་པ་བཞིན། །གལ་ཏེ་ཆོས་
ལ་བདག་མེད་སོ་སོར་རྟོག །སོ་སོར་དེ་བརྟགས་གལ་ཏེ་བསྒོམ་པ་ནི། །དེ་
ཉིད་མྱ་ངན་འདས་ཐོབ་འབྲས་བུའི་རྒྱུ། །རྒྱུ་གཞན་གང་ཡིན་དེས་ནི་ཞི་
མི་འགྱུར། །ཞེས་གསུངས་སོ། །བྱང་ཆུབ་སེམས་དཔའི་སྡེ་སྣོད་ལས་
ཀྱང༌། གང་དག་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་
འདི་མ་ཐོས། འཕགས་པའི་ཆོས་འདུལ་བ་མ་ཐོས་པར་ཏིང་ངེ་འཛིན་ཙམ་
གྱིས་ཆོག་པར་འཛིན་པ་ནི་ང་རྒྱལ་གྱི་དབང་གིས་མངོན་པའི་ང་རྒྱལ་དུ་
ལྟུང་ཞིང་། སྐྱེ་བ་དང་། རྒ་བ་དང་། ན་བ་དང་། འཆི་བ་དང་། མྱ་
ངན་དང་། སྨྲེ་སྔགས་འདོན་པ་དང༌། སྡུག་བསྔལ་བ་དང༌། ཡིད་མི་
བདེ་བ་དང་། འཁྲུག་པ་ལས་ཡོངས་སུ་མི་གྲོལ། འགྲོ་བ་དྲུག་གི་འཁོར་
བ་ལས་ཡོངས་སུ་མི་གྲོལ། སྡུག་བསྔལ་གྱི་ཕུང་པོ་ལས་ཀྱང་ཡོངས་སུ་
མི་གྲོལ་ཏེ། དེ་ལ་དགོངས་ནས་དེ་བཞིན་གཤེགས་པས་འདི་སྐད་ཅེས།
གཞན་ལ་རྗེས་སུ་མཐུན་པ་ཐོས་པ་ནི་རྒ་ཤི་ལས་གྲོལ་བར་འགྱུར་རོ་ཞེས་
བཀའ་སྩལ་ཏོ་ཞེས་གསུངས་སོ། །དེ་ལྟ་བས་ན་སྒྲིབ་པ་མཐའ་དག་སྤངས་
ནས་ཡོངས་སུ་དག་པའི་ཡེ་ཤེས་འབྱུང་བར་འདོད་པས་ཞི་གནས་ལ་གནས་
ཤིང་ཤེས་རབ་བསྒོམ་པར་བྱའོ། །དེ་སྐད་དུ། འཕགས་པ་དཀོན་མཆོག་
བརྩེགས་པ་ལས་ཀྱང་བཀའ་སྩལ་ཏེ། ཚུལ་ཁྲིམས་ལ་ནི་གནས་ནས་ཏིང་
18

བསྒོམ་རིམ་བར་པ། ༡༩
ངེ་འཛིན་ཐོབ་སྟེ། །ཏིང་ངེ་འཛིན་ཐོབ་ནས་ཀྱང་ཤེས་རབ་སྒོམ་པར་བྱེད།།
ཤེས་རབ་ཀྱིས་ནི་ཡེ་ཤེས་རྣམ་པར་དག་པ་འཐོབ། །ཡེ་ཤེས་རྣམ་པར་དག་
པས་ཚུལ་ཁྲིམས་ཕུན་སུམ་ཚོགས། །ཞེས་བཀའ་སྩལ་ཏོ། །འཕགས་པ་
ཐེག་པ་ཆེན་པོ་ལ་དད་པ་བསྒོམ་པའི་མདོ་ལས་ཀྱང་། རིགས་ཀྱི་བུ་ཤེས་
རབ་ལ་ཉེ་བར་མི་གནས་ན་བྱང་ཆུབ་སེམས་དཔའ་རྣམས་ཀྱི་ཐེག་པ་ཆེན་
པོ་ལ་དད་པ་ཐེག་པ་ཆེན་པོ་ལ་ཇི་ལྟར་ཡང་འབྱུང་བར་ང་མི་སྨྲའོ། །རིགས་
ཀྱི་བུ་རྣམ་གྲངས་འདིས་ཀྱང་འདི་ལྟར་བྱང་ཆུབ་སེམས་དཔའ་རྣམས་ཀྱི་
ཐེག་པ་ཆེན་པོ་ལ་དད་པ་ཐེག་པ་ཆེན་པོ་ལ་འབྱུང་བ་གང་ཅི་ཡང་རུང་།
དེ་ཐམས་ཅད་ནི་རྣམ་པར་མ་གཡེངས་པའི་སེམས་ཀྱིས་དོན་དང་ཆོས་ཡང་
དག་པར་བསམས་པ་ལས་བྱང་བར་རིག་པར་བྱའོ་ཞེས་བཀའ་སྩལ་ཏོ། །ཞི་
གནས་དང་བྲལ་བའི་ལྷག་མཐོང་འབའ་ཞིག་གིས་ནི་རྣལ་འབྱོར་པའི་སེམས་
ཡུལ་རྣམས་ལ་རྣམ་པར་གཡེང་བར་འགྱུར་གྱི། རླུང་གི་ནང་ན་འདུག་པའི་
མར་མེ་བཞིན་དུ་བརྟན་པར་མི་འགྱུར་རོ། །དེ་བས་ན་ཡེ་ཤེས་ཀྱི་སྣང་
བ་ཤིན་ཏུ་གསལ་བར་མི་འབྱུང་སྟེ། དེ་ལྟ་བས་ན་གཉིས་ཀ་དང་འདྲ་བར་
བསྟེན་པར་བྱའོ། །དེའི་ཕྱིར་འཕགས་པ་ཡོངས་སུ་མྱ་ངན་ལས་འདས་པ་
ཆེན་པོའི་མདོ་ལས་ཀྱང་། ཉན་ཐོས་རྣམས་ཀྱིས་ནི་དེ་བཞིན་གཤེགས་པའི་
རིགས་མི་མཐོང་སྟེ། ཏིང་ངེ་འཛིན་གྱི་ཤས་ཆེ་བའི་ཕྱིར་དང་། ཤེས་
རབ་ཆུང་བའི་ཕྱིར་རོ། །བྱང་ཆུབ་སེམས་དཔའ་རྣམས་ཀྱིས་ནི་མཐོང་
མོད་ཀྱི་མི་གསལ་ཏེ། ཤེས་རབ་ཀྱི་ཤས་ཆེ་བའི་ཕྱིར་དང་། ཏིང་ངེ་འཛིན་
19

༢༠ བསྒོམ་རིམ་བར་པ།
ཆུང་བའི་ཕྱིར་རོ། །དེ་བཞིན་གཤེགས་པས་ནི་ཐམས་ཅད་གཟིགས་ཏེ།
ཞི་གནས་དང་ལྷག་མཐོང་མཚུངས་པར་ལྡན་པའི་ཕྱིར་རོ་ཞེས་བཀའ་སྩལ་
ཏེ༑ ཞི་གནས་ཀྱི་སྟོབས་ཀྱིས་ནི་མར་མེ་རླུང་གིས་མ་བསྐྱོད་པ་བཞིན་དུ་
རྣམ་པར་རྟོག་པའི་རླུང་རྣམས་ཀྱིས་སེམས་གཡོ་བར་མི་འགྱུར་རོ།།ལྷག་
མཐོང་གིས་ནི་ལྟ་བ་ངན་པའི་དྲི་མ་མཐའ་དག་སྤངས་པས་གཞན་དག་གིས་
མི་ཕྱེད་དེ། ཟླ་བ་སྒྲོན་མའི་མདོ་ལས་ཇི་སྐད་དུ། ཞི་གནས་སྟོབས་ཀྱིས་
གཡོ་བ་མེད་པར་འགྱུར། །ལྷག་མཐོང་གིས་ནི་རི་དང་འདྲ་བར་འགྱུར།།
ཞེས་གསུངས་པ་ལྟ་བུའོ། །དེ་ལྟ་བས་ན་གཉིས་ཀ་ལ་རྣལ་འབྱོར་དུ་བྱས་
པར་གནས་སོ། །དེ་ལ་ཐོག་མར་རེ་ཞིག་རྣལ་འབྱོར་པས་གང་གིས་བདེ་
བར་མྱུར་དུ་ཞི་གནས་དང་ལྷག་མཐོང་འགྲུབ་པར་འགྱུར་བ་ཞི་གནས་དང་
ལྷག་མཐོང་གི་ཚོགས་ལ་ཇི་བསྟེན་པར་བྱའོ། །དེ་ལ་ཞི་གནས་ཀྱི་ཚོགས་
གང་ཞེ་ན། མཐུན་པའི་ཡུལ་ན་གནས་པ་དང་། འདོད་པ་ཆུང་བ་དང་།
ཆོག་ཤེས་པ་དང་།བྱ་བ་མང་པོ་ཡོངས་སུ་སྤངས་པ་དང་། ཚུལ་ཁྲིམས་
རྣམ་པར་དག་པ་དང༌། འདོད་པ་ལ་སོགས་པའི་རྣམ་པར་རྟོག་པ་ཡོངས་
སུ་སྤངས་པའོ། །དེ་ལ་ཡོན་ཏུན་ལྔ་དག་དང་ལྡན་པ་ནི་མཐུན་པའི་ཡུལ་
ཡིན་པར་ཤེས་པར་བྱ་སྟེ། གོས་དང་ཟས་ལ་སོགས་པ་ཚེགས་མེད་པར་
རྙེད་པའི་ཕྱིར་རྙེད་སླ་བ་དང༌། སྐྱེ་བོ་མི་སྲུན་པ་དང་དགྲ་ལ་སོགས་པ་
མི་གནས་པའི་ཕྱིར་གནས་བཟང་བ་དང་། ནད་མེད་པའི་ས་ཡིན་པས་ས་
བཟང་བ་དང༌། གྲོགས་ཚུལ་ཁྲིམས་དང་ལྡན་པ་ལྟ་བ་མཚུངས་པ་ཡིན་
20

བསྒོམ་རིམ་བར་པ། ༢༡
པས་གྲོགས་བཟང་བ་དང་། ཉིན་མོ་སྐྱེ་བོ་མང་པོ་དག་གིས་མ་གང་བའི་
ཕྱིར་དང༌། མཚན་མོ་སྒྲ་ཆུང་བའི་ཕྱིར་ལེགས་པར་ལྡན་པའོ། །འདོད་
པ་ཆུང་བ་གང་ཞེ་ན། ཆོས་གོས་ལ་སོགས་པ་བཟང་པོའམ་མང་པོ་ལ་ལྷག་
པར་ཆགས་པ་མེད་པའོ། །ཆོག་ཤེས་པ་གང་ཞེ་ན། ཆོས་གོས་ལ་སོགས་
པ་ངན་ངོན་ཙམ་རྙེད་པས་རྟག་ཏུ་ཆོག་ཤེས་པ་གང་ཡིན་པའོ། །བྱ་བ་མང་
པོ་ཡོངས་སུ་སྤངས་པ་གང་ཞེ་ན། ཉོ་ཚོང་ལ་སོགས་པ་ལས་ངན་པ་ཡོངས་
སུ་སྤང་བ་དང་། ཁྱིམ་པ་དང་རབ་ཏུ་བྱུང་བ་གང་དག་ཧ་ཅང་སྨོན་འདྲིན་
བྱེད་པ་ཡོངས་སུ་སྤང་བ་དང༌། སྨན་བྱེད་པ་སྐར་མ་རྩི་བ་ལ་སོགས་པ་
ཡོངས་སུ་སྤངས་པ་གང་ཡིན་པའོ། །ཚུལ་ཁྲིམས་རྣམ་པར་དག་པ་གང་
ཞེ་ན། སྡོམ་པ་གཉིས་ཀ་ལ་ཡང་རང་བཞིན་དང་བཅས་པའི་ཁ་ན་མ་ཐོ་
བ་དང་བཅས་པའི་བསླབ་པའི་གཞི་མི་འདྲལ་བ་དང་། བག་མེད་པར་རལ་
ན་ཡང་སྐྱེན་པ་སྐྱེན་པར་འགྱོད་པས་ཆོས་བཞིན་དུ་བྱེད་པ་དང༌། ཉན་ཐོས་
ཀྱི་སྡོམ་པ་ལ་ཕམ་པ་བཅོས་སུ་མི་རུང་བར་གསུངས་པ་གང་ཡིན་པ་དེ་ལ་
ཡང་འགྱོད་པ་དང་ལྡན་པ་དང་། ཕྱིས་མི་བྱ་བའི་སེམས་དང་ལྡན་པ་དང་།
སེམས་གང་གིས་ལས་དེ་བྱས་པའི་སེམས་དེ་ལ་ངོ་བོ་ཉིད་མེད་པར་སོ་སོར་
རྟོག་པའི་ཕྱིར་རམ། ཆོས་ཐམས་ཅད་ངོ་བོ་ཉིད་མེད་པར་གོམས་པའི་ཕྱིར་
དེའི་ཚུལ་ཁྲིམས་རྣམ་པར་དག་པ་ཁོ་ན་ཡིན་པར་བརྗོད་པར་བྱའོ། །དེ་
ནི་འཕགས་པ་མ་སྐྱེས་དགྲའི་འགྱོད་པ་བསལ་བ་ལས་ཁོང་དུ་ཆུད་པར་རིག་
པར་བྱའོ། །དེ་བས་ན་དེ་འགྱོད་པ་མེད་པར་བྱས་ལ་སྒོམ་པ་ལ་མངོན་པར་
21

༢༢ བསྒོམ་རིམ་བར་པ།
བརྩོ་ན་པར་བྱའོ། །འདོད་པ་རྣམས་ལ་ཡང་ཚེ་འདི་དང་ཚེ་ཕྱི་མ་ལ་ཉེས་
དམིགས་རྣམ་པ་མང་པོར་འགྱུར་བར་ཡིད་ལ་བྱས་ལ་དེ་དག་ལ་རྣམ་པར་
རྟོག་པ་སྤང་བར་བྱའོ། །རྣམ་པ་གཅིག་ཏུ་ན་འཁོར་བ་བའི་དངོས་པོ་སྡུག་
པའམ་མི་སྡུག་པ་ཡང་རུང་སྟེ། དེ་དག་ཐམས་ཅད་ནི་རྣམ་པར་འཇིག་
པའི་ཆོས་ཅན་མི་བརྟན་པ་སྟེ། གདོན་མི་ཟ་བར་དེ་དག་ཐམས་ཅད་དང་
བདག་རིང་པོར་མི་ཐོགས་པར་འབྲལ་བར་གྱུར་ན།བདག་དེ་ལ་ཅི་ཞིག་
ལྷག་པར་ཆགས་པ་ལ་སོགས་པར་འགྱུར་སྙམ་དུ་བསྒོམས་པས་རྣམ་པར་
རྟོག་པ་ཐམས་ཅད་སྤང་བར་བྱའོ། །ལྷག་མཐོང་གི་ཚོགས་གང་ཞེ་ན། སྐྱེས་
བུ་དམ་པ་ལ་བརྟེན་པ་དང་། མང་དུ་ཐོས་པ་ཡོངས་སུ་བཙལ་བ་དང་། ཚུལ་
བཞིན་སེམས་པའོ། །དེ་ལ་སྐྱེས་བུ་དམ་པ་ཇི་ལྟ་བུ་ལ་བརྟེན་པར་བྱ་ཞེ་
ན༑ གང་མང་དུ་ཐོས་པ་དང་། ཚིག་གསལ་བ་དང༌། སྙིང་རྗེ་དང་ལྡན་
པ་དང་། སྐྱོ་བ་བཟོད་པའོ། །དེ་ལ་མང་དུ་ཐོས་པ་ཡོངས་སུ་བཙལ་བ་
གང་ཞེ་ན། གང་བཅོམ་ལྡན་འདས་ཀྱི་གསུང་རབ་ཡན་ལག་བཅུ་གཉིས་
པོ་ངེས་པའི་དོན་དང་དྲང་བའི་དོན་ལ་གུས་པར་བྱས་ཤིང་ཤིན་ཏུ་ཉན་པ་
སྟེ༑ འདི་ལྟར་འཕགས་པ་དགོངས་པ་ངེས་པར་འགྲེལ་པ་ལས། འཕགས་
པའི་གཏམ་འདོད་པ་བཞིན་དུ་མ་ཐོས་པ་ནི་ལྷག་མཐོང་གི་གེགས་ཡིན་ནོ་
ཞེས་བཀའ་སྩལ་ཏོ། །དེ་ཉིད་ལས་ལྷག་མཐོང་ནི་ཐོས་པ་དང་བསམས་
པ་ལས་བྱུང་བའི་ལྟ་བ་རྣམ་པར་དག་པའི་རྒྱུ་ལས་བྱུང་བ་ཡིན་ནོ་ཞེས་
གསུངས་སོ། །འཕགས་པ་སྲེད་མེད་ཀྱི་བུས་ཞུས་པ་ལས་ཀྱང་། ཐོས་པ་
22

བསྒོམ་རིམ་བར་པ། .༢༣
དང་ལྡན་པ་ནི་ཤེས་རབ་འབྱུང་བར་འགྱུར་རོ། །ཤེས་རབ་དང་ལྡན་པ་
ནི་ཉོན་མོངས་པ་རབ་ཏུ་ཞི་བར་འགྱུར་རོ་ཞེས་བཀའ་སྩལ་ཏོ། །ཚུལ་བཞིན་
བསམ་པ་གང་ཞེ་ན། གང་ངེས་པའི་དོན་གྱི་མདོ་སྡེ་དང་དྲང་བའི་དོན་
གྱི་མདོ་སྡེ་ལ་སོགས་པ་ལེགས་པར་གཏན་ལ་འབེབས་པ་སྟེ། དེ་ལྟར་བྱང་
ཆུབ་སེམས་དཔའ་ཐེ་ཚོམ་མེད་ན་བསྒོམ་པ་ལ་གཅིག་ཏུ་ངེས་པར་འགྱུར་
རོ༑ ༑དེ་ལྟ་མ་ཡིན་ན་ཐེ་ཚོམ་གྱི་འཕྱང་མོ་ཉུག་པའི་ཐག་པ་ལ་འདུག་
པ་ནི་ལམ་ཁ་བྲག་གི་མདོར་ཕྱིན་པའི་མི་ལྟར་གང་དུ་ཡང་གཅིག་ཏུ་ངེས་
པར་མི་འགྱུར་རོ། །རྣལ་འབྱོར་པས་ནི་དུས་ཐམས་ཅད་དུ་ཉ་དང་ཤ་ལ་
སོགས་པ་སྤང་ཞིང་མི་མཐུན་པ་མ་ཡིན་པ་དང༌། ཟས་ཚོད་ཟིན་པར་བཟའ་
བར་བྱའོ། །དེ་ལྟར་བྱང་ཆུབ་སེམས་དཔའ་ཞི་གནས་དང་ལྷག་མཐོང་གི་
ཚོགས་མཐའ་དག་བསགས་པ་དེས་བསྒོམ་པ་ལ་འཇུག་པར་བྱའོ། །དེ་ལ་
རྣལ་འབྱོར་པས་བསྒོམ་པའི་དུས་ན་ཐོག་མར་བྱ་བ་ཅི་ཡོད་པ་ཐམས་ཅད་
ཡོངས་སུ་རྫོགས་པར་བྱས་ལ། བཤང་གཅི་བྱས་ནས་སྒྲའི་ཚེར་མ་མེད་
པ་ཡིད་དུ་འོང་བའི་ཕྱོགས་སུ་བདག་གིས་སེམས་ཅན་ཐམས་ཅད་བྱང་ཆུབ་
ཀྱི་སྙིང་པོ་ལ་དགོད་པར་བྱའོ་སྙམ་དུ་བསམ་ཞིང༌། འགྲོ་བ་མཐའ་དག་
མངོན་པར་གདོན་པའི་བསམ་པ་ཅན་གྱིས་སྙིང་རྗེ་ཆེན་པོ་མངོན་དུ་བྱས་
ལ༴ ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་ཡན་ལག་ལྔས་ཕྱག་བྱས་ནས། སངས་རྒྱས་དྭང་བྱང་ཆུབ་
སེམས་དངའི་སྐུ་གཟུགས་རི་མོ་ལ་སོགས་པ་མདུན་དུ་གཞག་གམ་གཞན་
23

༢༤ བསྒོམ་རིམ་བར་པ།
དུ་ཡང་རུང་སྟེ། དེ་དག་ལ་ཅི་ནུས་གྱིས་མཆོད་པ་དང་བསྟོད་པ་བྱས་ལ་
རང་གི་སྡིག་པ་བཤགས་ནས་འགྲོ་བ་མཐའ་དག་གི་བསོད་ནམས་ལ་རྗེས་
སུ་ཡི་རང་བར་བྱས་ལ། སྟན་ཤིན་ཏུ་འཇམ་པོ་བདེ་བ་ལ་རྗེ་བཙུན་རྣམ་
པར་སྣང་མཛད་ཀྱི་སྐྱིལ་མོ་ཀྲུང་ལྟ་བུའམ། སྐྱིལ་མོ་ཀྲུང་ཕྱེད་དུ་ཡང་
རུང་སྟེ། མིག་ཧ་ཅང་ཡང་མི་དབྱེ། ཧ་ཅང་ཡང་མི་གཟུམ་པར་སྣའི་
རྩེ་མོར་གཏད་ཅིང་། ལུས་ཧ་ཅང་ཡང་མི་སྒུ། ཧ་ཅང་ཡང་མི་དགྱེ་བར་
དྲང་པོར་བསྲངས་ལ་དྲན་པ་ནང་དུ་གཞག་སྟེ་འདུག་པར་བྱའོ། །དེ་ནས་
ཕྲག་པ་མཉམ་པར་གཞག་ལ་མགོ་མི་མཐོ་མི་དམའ་ཞིང་ཕྱོགས་གཅིག་ཏུ་
མ་ཡོ་བར་གཞག་སྟེ་སྣ་ནས་ལྟེ་བའི་བར་དྲང་པོར་གཞག་གོ །སོ་དང་མཆུ་
ཡང་ཐ་མལ་པར་གཞག་གོ །ལྕེ་ཡང་ཡ་སོའི་དྲུང་དུ་གཞར་རོ། །དབུགས་
ཕྱི་ནང་དུ་རྒྱུ་བ་ཡང་སྒྲ་ཅན་དང༌། རྔམས་པ་ཅན་དང་། དབུགས་རྒོད་
པ་ཅན་དུ་མི་བཏང་གི ་ཅི་ནས་ཀྱང་མི་ཚོར་བར་དལ་བུ་དལ་བུས་ལྷུན་
གྱིས་གྲུབ་པའི་ཚུལ་གྱིས་དབུགས་ནང་དུ་རྔུབ་པ་དང་ཕྱིར་འབྱུང་བ་དེ་ལྟར་
བྱའོ། །དེ་ལ་ཐོག་མར་རེ་ཞིག་ཞི་གནས་བསྒྲུབ་པར་བྱ་སྟེ། ཕྱི་རོལ་གྱི་
ཡུལ་ལ་རྣམ་པར་གཡེང་བ་ཞི་ནས་ནང་དུ་དམིགས་པ་ལ་རྒྱུན་དུ་རང་གི་
ངང་གིས་འཇུག་ལ་དགའ་བ་དང་ཤིན་ཏུ་སྦྱངས་པ་དང་ལྡན་པའི་སེམས་
ཉིད་ལ་གནས་པ་ནི་ཞི་གནས་ཞེས་བྱའོ། །ཞི་གནས་དེ་ཉིད་ལ་དམིགས་
པའི་ཚེ་དེ་ཁོ་ན་ལ་རྣམ་པར་དཔྱོད་པ་གང་ཡིན་པ་དེ་ནི་ལྷག་མཐོང་ཡིན་
ཏེ༑ འཕགས་པ་དཀོན་མཆོག་སྤྲིན་ལས་ཇི་སྐད་དུ། ཞི་གནས་ནི་སེམས་
24

བསྒོམ་རིམ་བར་པ། ༢༥
རྩེ་གཅིག་པ་ཉིད་དོ།།ལྷག་མཐོང་ནི་ཡང་དག་པར་སོ་སོར་རྟོག་པའོ་ཞེས་
གསུངས་པ་ལྟ་བུའོ། །འཕགས་པ་དགོངས་པ་ངེས་པར་འགྲེལ་པ་ལས་ཀྱང་།
བཅོམ་ལྡན་འདས་ཇི་ལྟར་ཞི་གནས་ཡོངས་སུ་ཚོལ་བར་བགྱིད་པ་དང་།
ལྷག་མཐོང་ལ་མཁས་པ་ལགས། བཀའ་སྩལ་པ། བྱམས་པ་ངས་ཆོས་
གདགས་པ་རྣམ་པར་གཞག་པ་འདི་ལྟ་སྟེ། མདོའི་སྡེ་དང༌། དབྱངས་
ཀྱིས་བསྙད་པའི་སྡེ་དང་། ལུང་དུ་བསྟན་པའི་སྡེ་དང༌། ཚིགས་སུ་བཅད་
པའི་སྡེ་དང་། ཆེད་དུ་བརྗོད་པའི་སྡེ་དང་། གླེང་གཞིའི་སྡེ་དང༌། རྟོགས་
པ་བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ་དང༌། སྐྱེས་པ་རབས་ཀྱི་
སྡེ་དང་། ཤིན་ཏུ་རྒྱས་པའི་སྡེ་དང༌། རྨད་དུ་བྱུང་བའི་ཆོས་ཀྱི་སྡེ་དང་།
གཏན་ལ་ཕབ་པར་བསྟན་པའི་སྡེ་གང་དག་བྱང་ཆུབ་སེམས་དཔའ་རྣམས་
ལ་བཤད་པ་དེ་དག་བྱང་ཆུབ་སེམས་དཔས་ལེགས་པར་ཐོས། ལེགས་པར་
གཟུང་། ཁ་ཏོན་བྱང་བར་བྱས། ཡིད་ཀྱིས་ལེགས་པར་བརྟགས།·མཐོང་
བས་ཤིན་ཏུ་རྟོགས་པར་བྱས་ནས་དེ་གཅིག་པུ་དབེན་པར་འདུག་སྟེ་ནང་
དུ་ཡང་དག་བཞག་ནས་ཇི་ལྟར་ལེགས་པར་བསམས་པའི་ཆོས་དེ་དག་ཉིད་
ཡིད་ལ་བྱེད་ཅིང་སེམས་གང་གིས་ཡིད་ལ་བྱེད་པའི་སེམས་དེ་ནང་དུ་རྒྱུན་
ཆགས་སུ་ཡིད་ལ་བྱེད་པས་ཡིད་ལ་བྱེད་དོ། །དེ་ལྟར་ཞུགས་ཤིང་དེ་ལ་
ལན་མང་དུ་གནས་པ་དེ་ལ་ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་
པ་འབྱུང་བ་གང་ཡིན་པ་དེ་ནི་ཞི་གནས་ཞེས་བྱ་སྟེ། དེ་ལྟར་ན་བྱང་ཆུབ་
སེམས་དཔའ་ཞི་གནས་ཡོངས་སུ་ཚོལ་བར་བྱེད་པ་ཡིན་ནོ། །དེས་ལུས་
25

༢༦ བསྒོམ་རིམ་བར་པ།
ཤིན་ཏུ་སྦྱངས་པ་དང་།: སེམས་ཤིན་ཏུ་སྦྱངས་པ་དེ་ཐོབ་ནས་དེ་ཉིད་ལ་
གནས་ཏེ།སེམས་ཀྱི་རྣམ་པར་གཡེང་བ་སྤངས་ནས་ཇི་ལྟར་བསམ་པའི་
ཆོས་དེ་དག་ཉིད་ནང་དུ་ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དུ་སོ་
སོར་རྟོག་པར་བྱེད། མོས་པར་བྱེད་དོ། །དེ་ལྟར་ཏིང་ངེ་འཛིན་གྱི་སྤྱོད་
ཡུལ་གཟུགས་བརྙན་དེ་དག་ལ་ཤེས་བྱའི་དོན་དེ་རྣམ་པར་འབྱེད་པ་དང་
རབ་ཏུ་རྣམ་པར་འབྱེད་པ་དང་། ཡོངས་སུ་རྟོག་པ་དང་།ཡོངས་སུ་དཔྱོད་
པ་དང་། བཟོད་པ་དང༌། འདོད་པ་དང༌། བྱེ་བྲག་འབྱེད་པ་དང༌། ལྟ་
བ་དང་།·རྟོག་པ་གང་ཡིན་པ་དེ་ནི་ལྷག་མཐོང་ཞེས་བྱ་སྟེ། དེ་ལྟར་ན་
བྱང་ཆུབ་སེམས་དཔའ་ལྷག་མཐོང་ལ་མཁས་པ་ཡིན་ནོ་ཞེས་གསུངས་སོ།།
དེ་ལ་རྣལ་འབྱོར་པ་ཞི་གནས་མངོན་པར་བསྒྲུབ་པར་འདོད་པས་ཐོག་མར་。
རེ་ཞིག་མདོའི་སྡེ་དང༌། དབྱངས་ཀྱིས་བསྙད་པའི་སྡེ་ལ་སོགས་པ་གསུང་:།
རབ་མཐའ་དག་ནི་དེ་བཞིན་ཉིད་ལ་གཞོལ་བ། དེ་བཞིན་ཉིད་ལ་བབ་པ།
དེ་བཞིན་ཉིད་ལ་འབབ་པའོ་ཞེས་ཐམས་ཅད་བསྡུས་ཏེ་དེ་ལ་སེམས་ཉེ་བར་
I
གཞག་པར་བྱའོ། །རྣམ་པ་གཅིག་ཏུ་ན་རྣམ་པ་ཇི་ཙམ་གྱིས་ཆོས་ཐམས་
ཅད་བསྡུས་པར་གྱུར་པ་ཕུང་པོ་ལ་སོགས་པ་དེ་ལ་སེམས་ཉེ་བར་གཞག་པར་
བྱའོ། །རྣམ་པ་གཅིག་ཏུ་ན་ཇི་ལྟར་མཐོང་བ་དང༌། ཇི་ལྟར་ཐོས་པའི་
སངས་རྒྱས་ཀྱི་སྐུ་གཟུགས་ལ་སེམས་གཞག་པར་བྱ་སྟེ། འཕགས་པ་ཏིང་
ངེ་འཛིན་གྱི་རྒྱལ་པོ་ལས་ཇི་སྐད་དུ། གསེར་གྱི་ཁ་དོག་ལྟ་བུའི་སྐུ་ལུས་:
ཀྱིས། །འཇིག་རྟེན་མགོན་པོ་ཀུན་ཏུ་མཛེས་པ་སྟེ། །དམིགས་པ་དེ་ལ་
26

བསྒོམ་རིམ་བར་པ། ๅป
གང་གིས་སེམས་འཇུག་པ། །བྱང་ཆུབ་སེམས་དཔའ་དེ་མཉམ་གཞག་ཅེས་
བྱ༑ ༑ཞེས་གསུངས་པ་ལྟ་བུའོ། །དེ་ལྟར་གང་ལ་འདོད་པའི་དམིགས་
པ་དེ་ལ་སེམས་བཞག་ནས་དེ་ཉིད་ལ་ཕྱིར་ཞིང་རྒྱུན་དུ་སེམས་གཞག་པར་
བྱའོ། །དེ་ལ་ཉེ་བར་གཞག་ནས་སེམས་ལ་འདི་ལྟར་དཔྱད་པར་བྱ་སྟེ།ཅི་
དམིགས་པ་ལེགས་པར་འཛིན་ཏུམ། འོན་ཏེ་བྱིང་ངམ། འོན་ཏེ་ཕྱི་རོལ་
གྱི་ཡུལ་ལ་རྣམ་པར་འཕྱར་བས་རྣམ་པར་གཡེངས་སམ་སྙམ་དུ་བརྟག་པར་
བྱའོ། །དེ་ལ་གལ་ཏེ་རྨུགས་པ་དང་གཉིད་ཀྱིས་ནོན་ནས་སེམས་བྱིང་ངམ།
བྱིང་དུ་དོགས་པ་མཐོང་བ་དེའི་ཚེ། མཆོག་ཏུ་དགའ་བའི་དངོས་པོ་སངས་
རྒྱས་ཀྱི་སྐུ་གཟུགས་ལ་སོགས་པའམ། སྣང་བའི་འདུ་ཤེས་ཡིད་ལ་བྱའོ།།
དེ་ནས་བྱིང་བ་ཞི་བར་བྱས་ནས་ཅི་ནས་ཀྱང་དམིགས་པ་དེ་ཉིད་ལ་སེམས་
ཀྱིས་དམིགས་པ་ཤིན་ཏུ་གསལ་བར་མཐོང་བར་གྱུར་པ་དེ་ལྟར་བྱའོ། །གང་
གི་ཚེ་དམུས་ལོང་ལྟ་བུའམ། མི་མུན་པར་ཞུགས་པ་ལྟ་བུའམ་མིག་བཙུམས་
པ་ལྟ་བུར་སེམས་ཀྱིས་དམིགས་པ་ཤིན་ཏུ་གསལ་བར་མི་མཐོང་བ་དེའི་ཚེ་
བྱིང་བར་གྱུར་པར་རིག་པར་བྱའོ། །གང་གི་ཚེ་ཕྱི་རོལ་གྱི་གཟུགས་ལ་
སོགས་པ་ལ་དེ་དག་གི་ཡོན་ཏན་རྟོག་པས་རྒྱུག་པའི་ཕྱིར་རམ། གཞན་ཡིད་
ལ་བྱེད་པས་སམ། སྔོན་མྱོང་བའི་ཡུལ་ལ་འདོད་པས་སེམས་རྒོད་པའམ་
རྒོད་དུ་དོགས་པར་མཐོང་བ་དེའི་ཚེ་འདུ་བྱེད་ཐམས་ཅད་མི་རྟག་པ་དང་།
སྡུག་བསྔལ་བ་ལ་སོགས་པ་ཡིད་འབྱུང་བར་འགྱུར་བའི་དངོས་པོ་ཉིད་ལ་
བྱའོ། །དེ་ནས་རྣམ་པར་གཡེང་བ་ཞི་བར་བྱས་ནས་དྲན་པ་དང་ཤེས་བཞིན་
27

༢༨ བསྒོམ་རིམ་བར་པ།
གྱི་ཐག་པས་ཡིད་ཀྱི་གླང་པོ་ཆེ་དམིགས་པའི་སྡོང་པོ་དེ་ཉིད་ལ་གདགས་
པར་བྱའོ། །གང་གི་ཚེ་བྱིང་བ་དང་རྒོད་པ་མེད་པར་གྱུར་ཏེ། དམིགས་
པ་དེ་ལ་སེམས་རྣལ་དུ་འཇུག་པར་མཐོང་བ་དེའི་ཚེ་ནི་རྩོལ་བ་གློད་ལ་བཏང་
སྙོམས་སུ་བྱ་ཞིང་། དེའི་ཚེ་ཇི་སྲིད་འདོད་ཀྱི་བར་དུ་འདུག་པར་བྱའོ། །དེ་
ལྟར་ཞི་གནས་གོམས་པར་བྱས་པ་དེའི་ལུས་ལ་སེམས་ཤིན་ཏུ་སྦྱངས་པར་
གྱུར་པ་དང་། ཇི་ལྟར་འདོད་པ་བཞིན་དུ་དམིགས་པ་ལ་སེམས་རང་དབང་
དུ་གྱུར་པ་དེའི་ཚེ་དེའི་ཞི་གནས་གྲུབ་པ་ཡིན་པར་རིག་པར་བྱའོ། །དེ་ནས་
ཞི་གནས་གྲུབ་ནས་ལྷག་མཐོང་བསྒོམ་པར་བྱ་སྟེ་འདི་སྙམ་དུ་བསམ་པར་
བྱའོ། །བཅོམ་ལྡན་འདས་ཀྱི་བཀའ་ཐམས་ཅད་ནི་ལེགས་པར་གསུངས་
པ་སྟེ། མངོན་སུམ་མམ་བརྒྱུད་པས་དེ་ཁོ་ན་མངོན་སུམ་དུ་གསལ་བར་
བྱེད་པ་དང༌། དེ་ཁོ་ན་ལ་གཞོལ་བ་ཉིད་དོ། །དེ་ཁོ་ན་ཤེས་ན་སྣང་བ་
བྱུང་བས་མུན་པ་བསལ་བ་བཞིན་དུ་ལྟ་བའི་དྲ་བ་ཐམས་ཅད་དང་བྲལ་བར་
འགྱུར་རོ། །ཞི་གནས་ཙམ་གྱིས་ནི་ཡེ་ཤེས་དག་པར་མི་འགྱུར་ཞིང་སྒྲིབ་
པའི་མུན་པ་ཡང་སེལ་བར་མི་འགྱུར་གྱི། ཤེས་རབ་ཀྱིས་ནི་དེ་ཁོ་ན་ལེགས་
པར་བསྒོམས་ན་ཡེ་ཤེས་རྣམ་པར་དག་པར་འགྱུར། ཤེས་རབ་ཁོ་ནས་དེ་
ཁོ་ན་ཉིད་རྟོགས་པར་འགྱུར། ཤེས་རབ་ཁོ་ནས་སྒྲིབ་པ་ཡང་དག་པར་སྤོང་
བར་འགྱུར་ཏེ། དེ་ལྟ་བས་ན་བདག་གིས་ཞི་གནས་ལ་གནས་ཏེ་ཤེས་རབ་
ཀྱིས་དེ་ཁོ་ན་ཡོངས་སུ་བཙལ་བར་བྱའི། ཞི་གནས་ཙམ་གྱིས་ནི་ཆོག་པར་
འཛིན་པར་མི་བྱའོ་སྙམ་དུ་བསམ་མོ། །དེ་ཁོ་ན་ཇི་ལྟ་བུ་ཞེ་ན། གང་
28

བསྒོམ་རིམ་བར་པ། ༢༩
དོན་དམ་པར་དངོས་པོ་ཐམས་ཅད་གང་ཟག་དང་ཆོས་ཀྱི་བདག་ཉིད་ཀྱིས་
སྟོང་པ་ཉིད་དེ། དེ་ཡང་ཤེས་རབ་ཀྱི་ཕ་རོལ་ཏུ་ཕྱིན་པས་རྟོགས་པར་འགྱུར་
གྱི༑ གཞན་གྱིས་ནི་མ་ཡིན་ཏེ། འཕགས་པ་དགོངས་པ་ངེས་པར་འགྲེལ་
པ་ལས། བཅོམ་ལྡན་འདས་བྱང་ཆུབ་སེམས་དཔས་ཆོས་རྣམས་ཀྱི་ངོ་བོ་
ཉིད་མ་མཆིས་པ་ཉིད་ཕ་རོལ་ཏུ་ཕྱིན་པ་གང་གིས་འཛིན་པ་ལགས། སྤྱན་
རས་གཟིགས་དབང་ཕྱུག་ཤེས་རབ་ཀྱི་ཕ་རོལ་ཏུ་ཕྱིན་པས་འཛིན་ཏོ་ཞེས་
ཇི་སྐད་གསུངས་པ་ལྟ་བུའོ། །དེ་ལྟ་བས་ན་ཞི་གནས་ལ་གནས་ཏེ་ཤེས་རབ་
བསྒོམ་པར་བྱའོ། །དེ་ལ་རྣལ་འབྱོར་པས་འདི་ལྟར་རྣམ་པར་དཔྱད་པར་
བྱ་སྟེ། གང་ཟག་ནི་ཕུང་པོ་དང་ཁམས་དང་སྐྱེ་མཆེད་ལས་གུད་ན་མི་
དམིགས་སོ། །གང་ཟག་ནི་ཕུང་པོ་ལ་སོགས་པའི་ངོ་བོ་ཉིད་ཀྱང་མ་ཡིན་
ཏེ༑ ཕུང་པོ་ལ་སོགས་པ་དེ་དག་ནི་མི་རྟག་པ་དང་དུ་མའི་ངོ་བོ་ཡིན་པའི་
ཕྱིར་དང༌། གང་ཟག་ནི་རྟག་པ་དང་། གཅིག་པུའི་ངོ་བོ་ཡིན་པར་གཞན་
དག་གིས་བརྟགས་པའི་ཕྱིར་རོ། །དེ་ཉིད་དམ་གཞན་དུ་བརྗོད་དུ་མི་རུང་
བའི་གང་ཟག་གི་དངོས་པོ་ཡོད་པར་མི་རུང་སྟེ། དངོས་པོ་ཡོད་པའི་རྣམ་
པ་གཞན་མེད་པའི་ཕྱིར་རོ། །དེ་ལྟ་བས་ན་འདི་ལྟ་སྟེ། འཇིག་རྟེན་གྱི་
ང་དང་ངའི་ཞེས་བྱ་བ་འདི་ནི་འཁྲུལ་བ་ཁོ་ནའོ་ཞེས་དཔྱད་པར་བྱའོ། །ཆོས་
ལ་བདག་མེད་པ་ཡང་འདི་ལྟར་བསྒོམ་པར་བྱ་སྟེ། ཆོས་ཞེས་བྱ་བ་ནི་མདོར་
བསྡུ་ན་ཕུང་པོ་ལྔ་དང་། སྐྱེ་མཆེད་བཅུ་གཉིས་དང་། ཁམས་བཅོ་བརྒྱད་
དོ༑ ༑དེ་ལ་ཕུང་པོ་དང་། སྐྱེ་མཆེད་དང་། ཁམས་དང་གཟུགས་ཅན་
29

.༣.༠ བསྒོམ་རིམ་བར་པ།
གང་དག་ཡིན་པ་དེ་དག་ནི་དོན་དམ་པར་ན་སེམས་ཀྱི་རྣམ་པ་ལས་གུད་ན་
མེད་དེ།དེ་དག་རྡུལ་ཕྲ་རབ་ཏུ་བཤིག་ལ་རྡུལ་ཕྲ་རབ་རྣམས་ཀྱང་ཆ་ཤས་
ཀྱི་ངོ་བོ་ཉིད་སོ་སོར་བརྟགས་ན་ངོ་བོ་ཉིད་ངེས་པར་གཟུང་དུ་མེད་པའི་ཕྱིར་
རོ༑ ༑དེ་ལྟ་བས་ན་ཐོག་མ་མེད་པའི་དུས་ནས་གཟུགས་ལ་སོགས་པ་ཡང་
དག་པ་མ་ཡིན་པ་ལ་མངོན་པར་ཞེན་པའི་དབང་གིས་རྨི་ལམ་ན་དམིགས་
པའི་གཟུགས་ལ་སོགས་པ་སྣང་བ་བཞིན་དུ་བྱིས་པ་རྣམས་ལ་སེམས་ཉིད་
གཟུགས་ལ་སོགས་པ་ཕྱི་རོལ་ཏུ་ཆད་པ་བཞིན་དུ་སྣང་གི །དོན་དམ་པར་
ན་འདི་ལ་གཟུགས་ལ་སོགས་པ་ནི་སེམས་ཀྱི་རྣམ་པ་ལས་གུད་ན་མེད་དོ་
ཞེས་དཔྱད་པར་བྱའོ། །དེ་འདི་སྙམ་དུ་ཁམས་གསུམ་པོ་འདི་ནི་སེམས་
ཙམ་མོ་སྙམ་དུ་སེམས་ཤིང་། དེས་དེ་ལྟར་ཆོས་བརྟགས་པ་མཐའ་དག་
ནི་སེམས་ཁོ་ན་ཡིན་པར་རྟོགས་ནས་དེ་ལ་སོ་སོར་བརྟགས་ན་ཆོས་ཐམས་
ཅད་ཀྱི་ངོ་བོ་ཉིད་ལ་སོ་སོར་བརྟགས་པ་ཡིན་ནོ་ཞེས་སེམས་ཀྱི་ངོ་བོ་ཉིད་
ལ་སོ་སོར་རྟོག་གོ །དེ་འདི་ལྟར་དཔྱོད་དོ། །དོན་དམ་པར་ན་སེམས་
ཀྱང་བདེན་པར་མི་རུང་སྟེ། གང་གི་ཚེ་བརྫུན་པའི་ངོ་བོ་ཉིད་གཟུགས་
ལ་སོགས་པའི་རྣམ་པ་འཛིན་པའི་སེམས་ཉིད་སྣ་ཚོགས་ཀྱི་རྣམ་པར་སྣང་
བ་དེའི་ཚེ་དེ་བདེན་པ་ཉིད་དུ་ག་ལ་འགྱུར། ཇི་ལྟར་གཟུགས་ལ་སོགས་
པ་བརྫུན་པ་དེ་བཞིན་དུ་སེམས་ཀྱང་དེ་ལས་གུད་ན་མེད་པས་བརྫུན་པ་ཉིད་
དོ༑༑ཇི་ལྟར་གཟུགས་ལ་སོགས་པ་སྣ་ཚོགས་ཀྱི་རྣམ་པ་ཡིན་པས་གཅིག་
དང་དུ་མའི་ངོ་བོ་ཉིད་མ་ཡིན་པ་དེ་བཞིན་དུ་སེམས་ཀྱང་དེ་ལས་གུད་ན་
30

II
བསྒོམ་རིམ་བར་པ། ༣༡
མེད་པའི་ཕྱིར་གཅིག་དང་དུ་མའི་ངོ་བོ་ཉིད་མ་ཡིན་ནོ། །དེ་ལྟ་བས་ན་
སེམས་ནི་སྒྱུ་མ་ལ་སོགས་པའི་ངོ་བོ་ཉིད་ལྟ་བུ་ཁོ་ནའོ། །སེམས་ཇི་ལྟ་བ་
དེ་བཞིན་དུ་ཆོས་ཐམས་ཅད་ཀྱང་སྒྱུ་མ་ལ་སོགས་པའི་ངོ་བོ་ཉིད་ལྟ་བུ་ཁོ་
ནའོ་ཞེས་དཔྱོད་དོ།།དེས་དེ་ལྟར་ཤེས་རབ་ཀྱིས་སེམས་ཀྱི་ངོ་བོ་ཉིད་ལ་
སོ་སོར་བརྟགས་ན་དོན་དམ་པར་སེམས་ནི་ནང་དུ་ཡང་མི་དམིགས། ཕྱི་
རོལ་ཏུ་ཡང་མི་དམིགས། གཉིས་ཀ་མེད་པར་ཡང་མི་དམིགས། འདས་
པའི་སེམས་ཀྱང་མི་དམིགས། མ་འོངས་པ་ཡང་མི་དམིགས། ད་ལྟར་
ང་མི་དམིགས་སོ། །སེམས་སྐྱེ་བའི་ཚེ་ཡང་གང་ནས་ཀྱང་མི་
བྱུང་བ་ཡང་
འོང་། འགག་པའི་ཚེ་ཡང་གང་དུ་ཡང་མི་འགྲོ་སྟེ། སེམས་ནི་གཟུང་དུ་
མེད་པ། བརྟན་དུ་མེད་པ། གཟུགས་ཅན་མ་ཡིན་པའོ། །བརྟན་དུ་མེད་
ཅིང་གཟུང་དུ་མེད་ལ་གཟུགས་ཅན་མ་ཡིན་པ་གང་ཡིན་པ་དེའི་ངོ་བོ་ཉིད་
ཅི་འདྲ་ཞེ་ན། འཕགས་པ་དཀོན་མཆོག་བརྩེགས་པ་ལས་ཇི་སྐད་གསུངས་
པ་ལྟ་བུ་སྟེ། འོད་སྲུངས་སེམས་ནི་ཡོངས་སུ་བཙལ་ན་མི་རྙེད་དོ།།གང་
མ་རྙེད་པ་དེ་མི་དམིགས་སོ། །གང་མི་དམིགས་པ་དེ་འདས་པ་ཡང་མ་
ཡིན། མ་འོངས་པ་ཡང་མ་ཡིན། ད་ལྟར་བྱུང་བ་ཡང་མ་ཡིན་ནོ་ཞེས་
རྒྱ་ཆེར་འབྱུང་ངོ༌། །དེས་དེ་ལྟར་བརྟགས་ན་སེམས་ཀྱི་དང་པོ་ཡང་དག་
པར་རྗེས་སུ་མི་མཐོང༌། ཐ་མ་ཡང་དག་པར་རྗེས་སུ་མི་མཐོང་། བར་
མ་ཡང་དག་པར་རྗེས་སུ་མི་མཐོང་ངོ༌། །ཇི་ལྟར་སེམས་ལ་མཐའ་དང་
དབུས་མེད་པ་དེ་བཞིན་དུ་ཆོས་ཐམས་ཅད་ཀྱང་མཐའ་དང་དབུས་མེད་པར་
31

༣༣ ་བསྒོམ་རིམ་བར་པ།
ཁོང་དུ་ཆུད་དོ། །དེས་དེ་ལྟར་སེམས་མཐའ་དང་དབུས་མེད་པར་ཁོང་
དུ་ཆུད་ནས་སེམས་ཀྱི་ངོ་བོ་ཉིད་གང་ཡང་མི་དམིགས་སོ། །སེམས་གང་
གི་ཡོངས་སུ་རྟོག་པ་དེ་ཡང་སྟོང་པར་རྟོགས་སོ། །དེ་རྟོགས་པས་སེམས་
ཀྱིས་རྣམ་པར་བསྒྲུབས་པའི་ངོ་བོ་ཉིད་གཟུགས་ལ་སོགས་པའི་ངོ་བོ་ཉིད་
ཀྱང་ཡང་དག་པར་རྗེས་སུ་མི་མཐོང་ངོ༌། །དེས་དེ་ལྟར་ཤེས་རབ་ཀྱིས་
ཆོས་ཐམས་ཅད་ཀྱི་ངོ་བོ་ཉིད་ཡང་དག་པར་རྗེས་སུ་མ་མཐོང་བས་གཟུགས་
རྟག་གོ་ཞེའ མ། མི་རྟག་གོ་ཞེའམ། སྟོང་ངོ་ཞེ་འམ། མི་སྟོང་ངོ་ཞེའམ།
ཟག་པ་དང་བཅས་པའོ་ཞེའམ། ཟག་པ་མེད་པའོ་ཞེའམ། བྱུང་བའོ་ཞེའམ།
མ་བྱུང་བའོ་ཞེའམ། ཡོད་པའོ་ཞེའམ། མེད་པའོ་ཞེས་རྟོག་པར་མི་བྱེད་
དོ༑ ༑ཇི་ལྟར་གཟུགས་ལ་རྟོག་པར་མི་བྱེད་པ་དེ་བཞིན་དུ་ཚོར་བ་དང་།
འདུ་ཤེས་དང༌། འདུ་བྱེད་དང༌། རྣམ་པར་ཤེས་པ་རྣམས་ལ་ཡང་རྟོག་
པར་མི་བྱེད་དེ། ཆོས་ཅན་མ་གྲུབ་ན་དེའི་བྱེ་བྲག་རྣམས་ཀྱང་མི་འགྲུབ་
པས་དེ་ལ་རྟོག་པར་ག་ལ་འགྱུར། དེས་དེ་ལྟར་ཤེས་རབ་ཀྱིས་རྣམ་པར་
དཔྱད་དེ་དངོས་པོ་གང་གི་ཚེ་རྣལ་འབྱོར་པས་དངོས་པོ་གང་གི་ངོ་བོ་ཉིད་
དོན་དམ་པར་ངེས་པར་མི་འཛིན་པ་དེའི་ཚེ་རྣམ་པར་མི་རྟོག་པའི་ཏིང་ངེ་
འཛིན་ལ་འཇུག་གོ།ཆོས་ཐམས་ཅད་ཀྱི་ངོ་བོ་ཉིད་མེད་པ་ཉིད་ཀྱང་རྟོགས་
སོ༑ ༑གང་ཤེས་རབ་ཀྱིས་དངོས་པོའི་ངོ་བོ་ཉིད་སོ་སོར་བརྟགས་ནས་མི་
བསྒོམ་གྱི། ཡིད་ལ་བྱེད་པ་ཡོངས་སུ་སྤོང་བ་ཙམ་འབའ་ཞིག་སྒོམ་པར་
བྱེད་པ་དེའི་རྣམ་པར་རྟོག་པ་ནམ་ཡང་མི་ལྡོག་ཅིང་ངོ་བོ་ཉིད་མེད་པ་ཉིད་
32

བསྒོམ་རིམ་བར་པ། ༣༣
རྟོགས་པར་ཡང་མི་འགྱུར་ཏེ། ཤེས་རབ་ཀྱི་སྣང་བ་མེད་པའི་ཕྱིར་རོ། །འདི་
ལྟར་ཡང་དག་པར་སོ་སོར་རྟོག་པ་ཉིད་ལས་ཡང་དག་པ་ཇི་ལྟ་བ་བཞིན་དུ་
ཤེས་པའི་མེ་བྱུང་ན་གཙུབ་ཤིང་གཙུབས་པའི་མེ་བཞིན་དུ་རྟོག་པའི་ཤིང་
སྲེག་གོ་ཞེས་བཅོམ་ལྡན་འདས་ཀྱིས་བཀའ་སྩལ་ཏོ། །འཕགས་པ་དཀོན་
མཆོག་སྤྲིན་ལས་ཀྱང་བཀའ་སྩལ་ཏོ། །དེ་ལྟར་སྐྱོན་ལ་མཁས་པ་དེ་སྤྲོས་
པ་ཐམས་ཅད་དང་བྲལ་བར་བྱ་བའི་ཕྱིར་སྟོང་པ་ཉིད་བསྒོམ་པ་ལ་རྣལ་
འབྱོར་དུ་བྱེད་དོ། །དེ་སྟོང་པ་ཉིད་ལ་བསྒོམ་པ་མང་བས་གནས་གང་དང་
12གང་དུ། སེམས་འཕྲོ་ཞིང་སེམས་མངོན་པར་དགའ་བའི་གནས་དེ་དང་
དེ་དག་གི་ངོ་བོ་ཉིད་ཡོངས་སུ་བཙལ་ན་སྟོང་པར་རྟོགས་སོ། །སེམས་གང་
ཡིན་པ་དེ་ཡང་བརྟགས་ན་སྟོང་པར་རྟོགས་སོ། །སེམས་གང་གིས་རྟོགས་
པ་དེ་ཡང་ངོ་བོ་ཉིད་ཀུན་ཏུ་བཙལ་ན་སྟོང་པར་རྟོགས་ཏེ། དེ་དེ་ལྟར་རྟོགས་
པས་མཚན་མ་མེད་པའི་རྣལ་འབྱོར་ལ་འཇུག་གོ་ཞེས་འབྱུང་ངོ་། །འདིས་
ནི་ཡོངས་སུ་རྟོག་པ་སྔོན་དུ་གཏོང་བ་ཉིད་མཚན་མ་མེད་པ་ཉིད་ལ་འཇུག་
པར་བསྟན་ཏོ། །ཡིད་ལ་བྱེད་པ་ཡོངས་སུ་སྤོང་བ་ཙམ་དང་། ཤེས་རབ་
ཀྱི་དངོས་པོའི་ངོ་བོ་ཉིད་མི་དཔྱོད་པར་རྣམ་པར་མི་རྟོག་པ་ཉིད་དུ་འཇུག་
པ་མི་སྲིད་པར་ཤིན་ཏུ་གསལ་བར་བསྟན་པ་ཡིན་ནོ། །དེ་ལྟར་དེ་ཤེས་རབ་
ཀྱིས་གཟུགས་ལ་སོགས་པའི་དངོས་པོའི་ངོ་བོ་ཉིད་ཡང་དག་པ་ཇི་ལྟ་བ་
བཞིན་དུ་བརྟགས་ནས་བསམ་གཏན་བྱེད་ཀྱི། གཟུགས་ལ་སོགས་པ་ལ་
གནས་ནས་བསམ་གཏན་མི་བྱེད་ཅིང་། འཇིག་རྟེན་འདི་དང་འཇིག་རྟེན་
33

༣༤ ·བསྒོམ་རི་མ་བར་པ།
ཕ་རོལ་གྱི་བར་ལ་གནས་ནས་བསམ་གཏན་མི་བྱེད་དེ། གཟུགས་ལ་སོགས་
པ་དེ་དག་མི་དམིགས་པའི་ཕྱིར་རོ། །དེ་ལྟ་བས་ན་མི་གནས་པའི་བསམ་
གཏན་པ་ཞེས་བྱའོ། །ཤེས་རབ་ཀྱི་དངོས་པོ་མཐའ་དག་གི་ངོ་བོ་ཉིད་ལ་
སོ་སོར་བརྟགས་ནས་གང་གི་ཕྱིར་མི་དམིགས་པར་བསམ་གཏན་བྱེད་པ་
དེའི་ཕྱིར་ཤེས་རབ་མཆོག་གི་བསམ་གཏན་པ་ཞེས་བྱ་སྟེ། འཕགས་པ་ནམ་
མཁའ་མཛོད་དང་། འཕགས་པ་གཙུག་ན་རིན་པོ་ཆེ་ལ་སོགས་པ་ལས་
བསྟན་པ་བཞིན་ནོ། །དེ་ལྟར་གང་ཟག་དང་ཆོས་ལ་བདག་མེད་པ་དེ་ལྟར་
ཁོ་ན་ལ་ཞུགས་པ་དེ་ཡོངས་སུ་བརྟག་པར་བྱ་བ་བལྟ་བར་བྱ་བ་གཞན་མེད་
པས་རྟོག་པ་དང་དཔྱོད་པ་དང་བྲལ་བ། བརྗོད་པ་མེད་པ་དང་གཅིག་ཏུ་
གྱུར་པའི་ཡིད་ལ་བྱེད་པ་རང་གི་ངང་གིས་འཇུག་པ་མངོན་པར་འདུ་བྱེད་
པ་མེད་པས་དེ་ཁོ་ན་ཉིད་ལ་ཤིན་ཏུ་གསལ་བར་བསྒོམ་ཞིང་འདུག་པར་བྱའོ།
།དེར་གནས་ནས་སེམས་ཀྱི་རྒྱུན་རྣམ་པར་མི་གཡེང་བར་བྱའོ། །གང་གི་
ཚེ་བར་སྐབས་སུ་འདོད་ཆགས་ལ་སོགས་པས་སེམས་ཕྱི་རོལ་ཏུ་རྣམ་པར་
གཡེང་བ་དེའི་ཚེ་རྣམ་པར་གཡེངས་པ་ཚོར་བར་བྱས་ལ་མྱུར་དུ་མི་སྡུག་
པ་བསྒོམ་པ་ལ་སོགས་པས་རྣམ་པར་གཡེང་བ་ཞི་བར་བྱས་ནས་མྱུར་དུ་དེ་
བཞིན་ཉིད་ལ་སེམས་ཕྱིར་ཞིང་འཇུག་པར་བྱའོ།།གང་གི་ཚེ་དེ་ལ་སེམས་
མངོན་པར་མི་དགའ་བར་མཐོང་བ་དེའི་ཚེ་ཏིང་ངེ་འཛིན་གྱི་ཡོན་ཏན་
མཐོང་བས་དེ་ལ་མངོན་པར་དགའ་བ་བསྒོམ་པར་བྱའོ། །རྣམ་པར་གཡེང་
བ་ལ་ཉེས་པར་མཐོང་བས་ཀྱང་མི་དགའ་བ་རབ་ཏུ་ཞི་བར་བྱའོ།།ཇི་སྟེ་
34

བསྒོམ་རིམ་བར་པ། ༣༥
རྨུགས་པ་དང་གཉིད་ཀྱིས་ནོན་ཏེ་རྒྱུ་བ་མི་གསལ་བས་སེམས་བྱིང་ངམ་བྱིང་
དུ་དོགས་པར་མཐོང་བ་དེའི་ཚེ་གོང་མ་བཞིན་དུ་མཆོག་ཏུ་དགའ་བའི་དངོས་
པོ་ཡིད་ལ་བྱེད་པས་མྱུར་དུ་བྱིང་བ་ཞི་བར་བྱས་ལ། ཡང་དམིགས་པ་དེ་
ཁོ་ན་དེ་ཉིད་ཤིན་ཏུ་དམ་པོར་གཟུང་བར་བྱའོ། །ཇི་སྟེ་གང་གི་ཚེ་སྔོན་
བགད་པ་དང་། རྩེས་པ་རྗེས་སུ་དྲན་པས་བར་སྐབས་སུ་སེམས་འཕྱར་བའམ་
རྒོད་དུ་དོགས་པར་མཐོང་བ་དེའི་ཚེ་གོང་མ་བཞིན་དུ་མི་རྟག་པ་ལ་སོགས་
པ་ཡིད་འབྱུང་བར་འགྱུར་བའི་དངོས་པོ་ཡིད་ལ་བྱས་ལ་གཡེང་བ་ཞི་བར་
བྱ་ཞིང་།དེ་ནས་ཡང་དེ་ཁོ་ན་ཉིད་ལ་སེམས་མངོན་པར་འདུ་བྱེད་པ་མེད་
པར་འཇུག་པར་འབད་པར་བྱའོ། །ཇི་སྟེ་གང་གི་ཚེ་བྱིང་བ་དང་རྒོད་པ་
དང་བྲལ་བར་གྱུར་ནས་མཉམ་པར་ཞུགས་ཏེ་དེ་ཁོ་ན་ཉིད་ལ་སེམས་རང་
གི་ངང་གིས་འཇུག་པར་འགྱུར་བ་དེའི་ཚེ་རྩོལ་བ་གློད་དེ་བཏང་སྙོམས་སུ་
བྱའོ། །གལ་ཏེ་སེམས་མཉམ་པར་ཞུགས་པ་ལ་བརྩལ་བ་བྱས་ན་དེའི་ཚེ་
སེམས་རྣམ་པར་གཡེང་བར་འགྱུར་རོ། །གལ་ཏེ་སེམས་བྱིང་བར་གྱུར་
པ་ལ་བརྩལ་བར་མ་བྱས་ན་དེའི་ཚེ་ཤིན་ཏུ་བྱིང་བས་ལྷག་མཐོང་མེད་དེ།
སེམས་དམུས་ལོང་བཞིན་དུ་འགྱུར་རོ། །དེ་ལྟ་བས་ན་སེམས་བྱིང་བར་
གྱུར་ན་བརྩལ་བར་བྱའོ། །མཉམ་པར་གྱུར་ན་བརྩལ་བར་མི་བྱའོ། །གང་
གི་ཚེ་ལྷག་མཐོང་བསྒོམས་པས་ཤེས་རབ་ཤིན་ཏུ་ཤས་ཆེ་བར་གྱུར་པ་དེའི་
ཚེ་ཞི་གནས་ཆུང་བས་མར་མེ་རླུང་ལ་བཞག་པ་བཞིན་དུ་སེམས་གཡོ་བར་
འགྱུར་ཏེ། དེའི་ཕྱིར་དེ་ཁོ་ན་ཤིན་ཏུ་གསལ་བར་མཐོང་བར་མི་འགྱུར་
35

༣༦ བསྒོམ་རིམ་བར་པ།
ཏེ༑ དེ་བས་ན་དེའི་ཚེ་ཞི་གནས་བསྒོམ་པར་བྱའོ། །ཞི་གནས་ཀྱི་ཤས་
ཆེ་བར་གྱུར་ན་ཡང་ཤེས་རབ་བསྒོམ་པར་བྱའོ། །གང་གི་ཚེ་གཉིས་ཀ་
མཉམ་དུ་འཇུག་པའི་ཚེ་ལུས་དང་སེམས་ལ་གནོད་པར་མ་གྱུར་གྱི་བར་དུ་
མངོན་པར་འདུ་བྱེད་པ་མེད་པར་གནས་པར་བྱའོ། །ལུས་ལ་སོགས་པ་
ལ་གནོད་པར་གྱུར་ན་དེའི་བར་སྐབས་སུ་འཇིག་རྟེན་མཐའ་དག་སྒྱུ་མ་དང༌།
སྨིག་རྒྱུ་དང་། རྨི་ལམ་དང༌། ཆུ་ཟླ་དང༌། མིག་ཡོར་ལྟ་བུར་ལྟ་ཞིང་
འདི་སྙམ་དུ་བསམ་པར་བྱ་སྟེ། སེམས་ཅན་འདི་དག་ནི་ཆོས་ཟབ་མོ་འདི་
ལྟ་བུ་ཁོང་དུ་མ་ཆུད་པས་འཁོར་བ་ན་ཀུན་ཏུ་ཉོན་མོངས་པར་གྱུར་གྱིས།
བདག་གིས་ཅི་ནས་ཀྱང་དེ་དག་ཆོས་ཉིད་དེ་ཁོང་དུ་ཆུད་པར་འགྱུར་བ་དེ་
ལྟར་བྱའོ་སྙམ་དུ་བསམ་ཞིང་། སྙིང་རྗེ་ཆེན་པོ་དང་བྱང་ཆུབ་ཀྱི་སེམས་
མངོན་དུ་བྱའོ། །དེ་ནས་ངལ་བསོ་ལ། ཡང་དེ་བཞིན་དུ་ཆོས་ཐམས་
ཅད་སྣང་བ་མེད་པའི་ཏིང་ངེ་འཛིན་ལ་འཇུག་པར་བྱའོ། ཡང་སེམས་
ཤིན་ཏུ་སྐྱོ་བར་གྱུར་ན་དེ་བཞིན་དུ་ངལ་གསོ་བར་བྱའོ། །འདི་ནི་ཞི་གནས་
དང་ལྷག་མཐོང་ཟུང་དུ་འབྲེལ་བར་འཇུག་པའི་ལམ་སྟེ་རྣམ་པར་རྟོག་པ་
དང་བཅས་པ་དང་། རྣམ་པར་མི་རྟོག་པའི་གཟུགས་བརྙན་ལ་དམིགས་
པའོ། །དེ་ལྟར་རྣལ་འབྱོར་པས་རིམ་པ་འདིས་ཆུ་ཚོད་གཅིག་གམ། མེལ་
ཚེ་ཐུན་ཕྱེད་དམ།:ཐུན་གཅིག་གམ། ཇི་སྲིད་འདོད་ཀྱི་བར་དུ་དེ་ཁོ་ན་
བསྒོམ་ཞིང་འདུག་པར་བྱའོ། །འདི་ནི་དོན་རབ་ཏུ་རྣམ་པར་འབྱེད་པའི་
བསམ་གཏན་ཏེ། འཕགས་པ་ལང་ཀར་གཤེགས་པ་ལས་བསྟན་ཏོ། དེ་
36

བསྒོམ་རིམ་བར་པ། ༣༧
ནས་འདོད་ན་ཏིང་ངེ་འཛིན་ལས་ལངས་ཏེ་སྐྱིལ་མོ་ཀྲུང་མ་བཤིག་པར་འདི་
སྙམ་དུ་ཆོས་འདི་དག་ཐམས་ཅད་དོན་དམ་པར་ངོ་བོ་ཉིད་མེད་པ་ཉིད་ཡིན་
དུ་ཟིན་ཀྱང་། ཀུན་རྫོབ་ཏུ་རྣམ་པར་གནས་པ་ཉིད་དོ། །དེ་ལྟ་མ་ཡིན་
ན་ལས་དང་འབྲས་བུ་འབྲེལ་བ་ལ་སོགས་པ་ཇི་ལྟར་རྣམ་པར་གནས་པར་
འགྱུར། བཅོམ་ལྡན་འདས་ཀྱིས་ཀྱང༌། དངོས་པོ་སྐྱེ་བ་ཀུན་རྫོབ་ཏུ། །དམ་
པའི་དོན་དུ་རང་བཞིན་མེད། །ཅེས་བཀའ་སྩལ་ཏོ། །སེམས་ཅན་བྱིས་
པའི་བློ་ཅན་འདི་དག་ནི་ངོ་བོ་ཉིད་མེད་པའི་དངོས་པོ་རྣམས་ལ་ཡོད་པ་ལ་
སོགས་པ་སྒྲོ་འདོགས་པས་བློ་ཕྱིན་ཅི་ལོག་ཏུ་གྱུར་ཏེ། ཡུན་རིང་པོར་འཁོར་
བའི་འཁོར་ལོ་ན་ཡོངས་སུ་འཁྱམས་པས་བདག་གིས་ཅི་ནས་ཀྱང་བསོད་
ནམས་དང་ཡེ་ཤེས་ཀྱི་ཚོགས་བླ་ན་མེད་པ་ཡོངས་སུ་རྫོགས་པར་བྱ་སྟེ།དེ་
ནས་ཐམས་ཅད་མཁྱེན་པའི་གོ་འཕང་ཐོབ་པར་བྱ་ལ། དེ་དག་ཆོས་ཉིད་
ཁོང་དུ་ཆུད་པར་བྱའོ་སྙམ་དུ་བསམས་ལ། དེ་ནས་དལ་བུས་སྐྱིལ་མོ་ཀྲུང་
བཤིག་སྟེ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་བྱས་ལ། དེ་དག་ལ་མཆོད་པ་དང་བསྟོད་པ་བྱས་
ནས།འཕགས་པ་བཟང་པོ་སྤྱོད་པ་ལ་སོགས་པའི་སྨོན་ལམ་རྒྱ་ཆེན་པོ་གདབ་
བོ༑༑དེ་ནས་སྟོང་པ་ཉིད་དང་སྙིང་རྗེ་ཆེན་པོའི་སྙིང་པོ་ཅན་སྦྱིན་པ་ལ་
སོགས་པ་བསོད་ནམས་དང་ཡེ་ཤེས་ཀྱི་ཚོགས་མཐའ་དག་བསྒྲུབ་པ་ལ་
མངོན་པར་བརྩོན་པར་བྱའོ། །དེ་ལྟར་གྱུར་ན་བསམ་གཏན་དེ་རྣམ་པ་ཐམས་
ཅད་ཀྱི་མཆོག་དང་ལྡན་པའི་སྟོང་པ་ཉིད་མངོན་པར་བསྒྲུབས་པ་ཡིན་ཏེ།
37

.༣༨ ·བསྒོམ་རིམ་བར་པ།
འཕགས་པ་གཙུག་ན་རིན་པོ་ཆེ་ལས་ཇི་སྐད་དུ། དེ་བྱམས་པའི་གོ་ཆ་བགོས་
ཤིང་སྙིང་རྗེ་ཆེན་པོའི་གནས་ལ་གནས་ནས་རྣམ་པ་ཐམས་ཅད་ཀྱི་མཆོག་
དང་ལྡན་པའི་སྟོང་པ་ཉིད་མངོན་པར་བསྒྲབ་པའི་བསམ་གཏན་བྱེད་དོ། །དེ་
ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་གང་ཞེ་ན། གང་
སྦྱིན་པ་དང་མ་བྲལ་བ། ཚུལ་ཁྲིམས་དང་མ་བྲལ་བ། བཟོད་པ་དང་མ་
བྲལ་བ། བརྩོན་འགྲུས་དང་མ་བྲལ་བ། བསམ་གཏན་དང་མ་བྲལ་བ། ཤེས་
རབ་དང་མ་བྲལ་བ། ཐབས་དང་མ་བྲལ་བ་ཞེས་བྱ་བ་ལ་སོགས་པ་རྒྱ་ཆེར་
བཀའ་སྩལ་བ་ལྟ་བུའོ། །བྱང་ཆུབ་སེམས་དཔའ་ནི་སེམས་ཅན་ཐམས་ཅད་
ཡོངས་སུ་སྨིན་པར་བྱེད་པ་དང་། ཞིང་དང་། ལུས་དང་། གཡོག་འཁོར་
མང་པོ་ལ་སོགས་པ་ཕུན་སུམ་ཚོགས་པར་གྱུར་བའི་ཐབས་སྦྱིན་པ་ལ་སོགས་
པའི་དགེ་བ་ངེས་པར་བསྟེན་པར་བྱ་དགོས་སོ། །དེ་ལྟ་མ་ཡིན་ན་སངས་
རྒྱས་རྣམས་ཀྱི་ཞིང་ལ་སོགས་པ་ཕུན་སུམ་ཚོགས་པ་གང་བཀའ་སྩལ་པ་དེ་
གང་གི་འབྲས་བུ་ཡིན་པར་འགྱུར། དེ་ལྟ་བས་ན་རྣམ་པ་ཐམས་ཅད་ཀྱི་
མཆོག་དང་ལྡན་པ་ཐམས་ཅད་མཁྱེན་པའི་ཡེ་ཤེས་དེ་ནི་སྦྱིན་པ་ལ་སོགས་
པ་ཐབས་ཀྱིས་ཡོངས་སུ་རྫོགས་པར་འགྱུར་བས་བཅོམ་ལྡན་འདས་ཀྱིས་
ཐམས་ཅད་མཁྱེན་པའི་ཡེ་ཤེས་དེ་ནི་ཐབས་ཀྱི་མཐར་ཕྱིན་པ་ཡིན་ནོ་ཞེས་
བཀའ་སྩལ་ཏོ། །དེའི་ཕྱིར་བྱང་ཆུབ་སེམས་དཔས་སྦྱིན་པ་ལ་སོགས་པ་
ཐབས་ལ་ཡང་བསྟེན་པར་བྱའི། སྟོང་པ་ཉིད་འབའ་ཞིག་ནི་མ་ཡིན་ནོ།།
དེ་སྐད་དུ་འཕགས་པ་ཆོས་ཐམས་ཅད་ཤིན་ཏུ་རྒྱས་པ་བསྡུས་པ་ལས་ཀྱང་
38

བསྒོམ་རིམ་བར་པ། ༣༩
བཀའ་སྩལ་ཏེ། བྱམས་པ་བྱང་ཆུབ་སེམས་དཔའ་རྣམས་ཀྱི་ཕ་རོལ་ཏུ་ཕྱིན་
པ་དྲུག་ཡང་དག་པར་བསྒྲུབས་པ་འདི་ནི་རྫོགས་པའི་བྱང་ཆུབ་ཀྱི་ཕྱིར་ཡིན་
ན༑ དེ་ལ་མི་བླུན་པོ་དེ་དག་འདི་སྐད་དུ། བྱང་ཆུབ་སེམས་དཔའ་ཤེས་
རབ་ཀྱི་ཕ་རོལ་ཏུ་ཕྱིན་པ་ཁོ་ན་ལ་བསླབ་པར་བྱའི། ཕ་རོལ་ཏུ་ཕྱིན་པ་
ལྷག་མ་རྣམས་ཀྱིས་ཅི་ཞིག་བྱ་ཞེས་ཟེར་ཞིང༌། དེ་དག་ཕ་རོལ་ཏུ་ཕྱིན་
པ་གཞན་དག་ལ་ཡང་སུན་འབྱིན་པར་སེམས་སོ། །མ་ཕམ་པ་འདི་ཇི་སྙམ་
དུ་སེམས། ཀ་ཤི་ཀའི་རྒྱལ་པོར་གྱུར་པ་གང་ཡིན་པ་དེས་ཕུག་རོན་གྱི་ཕྱིར་
རང་གི་ཤ་ཁྲ་ལ་བྱིན་པ་དེ་ཤེས་རབ་འཆལ་བ་ཡིན་ནམ། བྱམས་པས་གསོལ་
བ༑ བཅོམ་ལྡན་འདས་དེ་ནི་མ་ལགས་སོ། །བཅོམ་ལྡན་འདས་ཀྱིས་བཀའ་
སྩལ་པ། བྱམས་པ་ང་བྱང་ཆུབ་སེམས་དཔའི་སྤྱད་པ་སྤྱོད་པ་ན་ཕ་རོལ་
ཏུ་ཕྱིན་པ་དྲུག་དང་ལྡན་པའི་དགེ་བའི་རྩ་བ་གང་དག་བསགས་པའི་དགེ་བའི་
རྩ་བ་དེ་དག་གིས་གནོད་པར་གྱུར་ཏམ། བྱམས་པས་གསོལ་བ། བཅོམ་
ལྡན་འདས་དེ་ནི་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ།
མ་ཕམ་པ་ཁྱོད་ཀྱིས་ཀྱང་བསྐལ་པ་དྲུག་ཅུར་སྦྱིན་པའི་ཕ་རོལ་ཏུ་ཕྱིན་པ་
ཡང་དག་པར་བསྒྲུབས། བསྐལ་པ་དྲུག་ཅུར་ཚུལ་ཁྲིམས་ཀྱི་ཕ་རོལ་ཏུ་
ཕྱིན་པ། བསྐལ་པ་དྲུག་ཅུར་བཟོད་པའི་ཕ་རོལ་ཏུ་ཕྱིན་པ། བསྐལ་པ་
དྲུག་ཅུར་བརྩོན་འགྲུས་ཀྱི་ཕ་རོལ་ཏུ་ཕྱིན་པ། བསྐལ་པ་དྲུག་ཅུར་བསམ་
གཏན་གྱི་ཕ་རོལ་ཏུ་ཕྱིན་པ། བསྐལ་པ་དྲུག་ཅུར་ཤེས་རབ་ཀྱི་ཕ་རོལ་ཏུ་
ཕྱིན་པ་ཡང་དག་པར་བསྒྲུབས་ན། དེ་ལ་མི་བླུན་པོ་དེ་དག་འདི་སྐད་དུ་
39

༢༠ བསྒོམ་རིམ་བར་པ།
ཚུལ་གཅིག་ཁོ་ནས་བྱང་ཆུབ་སྟེ། འདི་ལྟ་སྟེ། སྟོང་པ་ཉིད་ཀྱི་ཚུལ་གྱིས་
སོ་ཞེས་ཟེར་ཏེ། དེ་དག་ནི་སྤྱོད་པ་ཡོངས་སུ་མ་དག་པར་འགྱུར་རོ་ཞེས་
བྱ་བ་ལ་སོགས་པ་འབྱུང་ངོ༌། །ཐབས་དང་བྲལ་ན་བྱང་ཆུབ་སེམས་དཔའི་
ཤེས་རབ་འབའ་ཞིག་གིས་ནི་ཉན་ཐོས་བཞིན་དུ་སངས་རྒྱས་ཀྱི་མཛད་པ་
བྱེད་མི་ནུས་ཀྱི། ཐབས་ཀྱིས་བསྟངས་ན་ནུས་པར་འགྱུར་ཏེ། འཕགས་
པ་དཀོན་མཆོག་བརྩེགས་པ་ལས་ཇི་སྐད་དུ། འོད་སྲུངས་འདི་ལྟ་སྟེ་དཔེར་
ན་བློན་པོས་ཟིན་པའི་རྒྱལ་པོ་རྣམས་དགོས་པ་ཐམས་ཅད་བྱེད་པ་དེ་བཞིན་
དུ་བྱང་ཆུབ་སེམས་དཔའི་ཤེས་རབ་ཐབས་མཁས་པས་ཡོངས་སུ་ཟིན་པ་
དེ་ཡང་སངས་རྒྱས་ཀྱི་མཛད་པ་ཐམས་ཅད་བྱེད་དོ་ཞེས་གསུངས་པ་ལྟ་བུའོ།
།བྱང་ཆུབ་སེམས་དཔའ་རྣམས་ཀྱི་ལམ་གྱི་ལྟ་བ་ཡང་གཞན།མུ་སྟེགས་
ཅན་དང༌། ཉན་ཐོས་རྣམས་ཀྱི་ལམ་གྱི་ལྟ་བ་ཡང་གཞན་ཏེ། འདི་ལྟར་
མུ་སྟེགས་ཅན་རྣམས་ཀྱི་ལམ་གྱི་ལྟ་བ་ནི་བདག་ལ་སོགས་པར་ཕྱིན་ཅི་ལོག་
དང་ལྡན་པའི་ཕྱིར་ཐམས་ཅད་ཀྱི་ཐམས་ཅད་དུ་ཤེས་རབ་དང་བྲལ་བའི་
ལམ་ཡིན་ཏེ། དེ་བས་ན་དེ་དག་ཐར་པ་མི་ཐོབ་བོ། །ཉན་ཐོས་རྣམས་
ཀྱི ས་ནི་སྙི ང་རྗེ་ཆེན་པོ་དང་བྲལ་བས་ཐབས་དང་མི་ལྡན་པ་ཡིན་ཏེ། དེ་
བས་ན་དེ་དག་གཅིག་ཏུ་མྱ་ངན་ལས་འདས་པ་ལ་གཞོལ་བར་འགྱུར་རོ།།
བྱང་ཆུབ་སེམས་དཔའ་རྣམས་ཀྱི་ལམ་ནི་ཤེས་རབ་དང་ཐབས་དང་ལྡན་
པར་འདོད་དེ། དེ་བས་ན་དེ་དག་མི་གནས་པའི་མྱ་ངན་ལས་འདས་པ་ལ་
གཞོལ་བར་འགྱུར་རོ། །བྱང་ཆུབ་སེམས་དཔའ་རྣམས་ཀྱི་ལམ་ནི་ཤེས་
40

བསྒོམ་རིམ་བར་པ། ༤༡
རབ་དང་ཐབས་དང་ལྡན་པར་འདོད་དེ། དེས་ན་མི་གནས་པའི་མྱ་ངན་
ལས་འདས་པ་ཐོབ་སྟེ། ཤེས་རབ་ཀྱི་སྟོབས་ཀྱིས་ནི་འཁོར་བར་མི་ལྟུང་
ལ༑ ཐབས་ཀྱི་སྟོབས་ཀྱིས་ནི་མྱ་ངན་ལས་འདས་པར་མི་ལྟུང་བའི་ཕྱིར་
རོ༑ ༑དེ་བས་ན་འཕགས་པ་ག་ཡ་གོའི་རི་ལས། བྱང་ཆུབ་སེམས་དཔའ་
རྣམས་ཀྱི་ལམ་ནི་མདོར་བསྡུ་ན་འདི་གཉིས་ཏེ། གཉིས་གང་ཞེ་ན། འདི་
ལྟ་སྟེ། ཐབས་དང་ཤེས་རབ་བོ་ཞེས་བཀའ་སྩལ་ཏོ།།འཕགས་པ་དཔལ་
མཆོག་དང་པོ་ལས་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པ་ནི་མ་ཡིན་ནོ།།
ཐབས་ལ་མཁས་པ་ནི་ཕ་ཡིན་ནོ་ཞེས་བཀའ་སྩལ་ཏོ། །འཕགས་པ་དྲི་མ་
མེད་པར་གྲགས་པས་བསྟན་པ་ལས་ཀྱང་། བྱང་ཆུབ་སེམས་དཔའ་རྣམས་
ཀྱི་འཆིང་བ་ནི་གང་། : ཐར་པ་ནི་གང་ཞེ་ན། ཐབས་མེད་པར་སྲིད་པར་
འགྲོ་བ་ཡོངས་སུ་འཛིན་པ་ནི་བྱང་ཆུབ་སེམས་དཔའི་འཆིང་བའོ།།ཐབས་
ཀྱིས་སྲིད་པའི་འགྲོ་བར་འགྲོ་བ་ནི་ཐར་པའོ། །ཤེས་རབ་མེད་པར་སྲིད་
པར་འགྲོ་བ་ཡོངས་སུ་འཛིན་པ་ནི་བྱང་ཆུབ་སེམས་དཔའི་འཆིང་བའོ།།
ཤེས་རབ་ཀྱིས་སྲིད་པའི་འགྲོ་བར་འགྲོ་བ་ནི་ཐར་པའོ། །ཐབས་ཀྱིས་མ་
ཟིན་པའི་ཤེས་རབ་ནི་འཆིང་བའོ།*།ཐབས་ཀྱིས་ཟིན་པའི་ཤེས་རབ་ནི་ཐར་
པའོ། །ཤེས་རབ་ཀྱིས་མ་ཟིན་པའི་ཐབས་ནི་འཆིང་བའོ། །ཤེས་རབ་ཀྱིས་
ཟིན་པའི་ཐབས་ནི་ཐར་པའོ་ཞེས་རྒྱ་ཆེར་བཀའ་སྩལ་ཏོ། །བྱང་ཆུབ་སེམས་
དཔས་ཤེས་རབ་ཙམ་བསྟེན་ན་ནི་ཉན་ཐོས་ཀྱིས་འདོད་པའི་མྱ་ངན་ལས་
འདས་པར་ལྟུང་བས་འཆིང་བ་བཞིན་དུ་འགྱུར་ཏེ། མི་གནས་པའི་མྱ་ངན་
41

༤༢ བསྒོམ་རིམ་བར་པ།
ལས་འདས་པས་གྲོལ་བར་མི་འགྱུར་རོ། །དེ་ལྟ་བས་ན་ཐབས་དང་བྲལ་
བའི་ཤེས་རབ་ནི་བྱང་ཆུབ་སེམས་དཔའ་རྣམས་ཀྱི་འཆིང་བའོ་ཞེས་བྱའོ།།
དེ་ལྟ་བས་ན་ལྷགས་པས་ཉེན་པ་ལ་མི་བསྟེན་པ་བཞིན་དུ་བྱང་ཆུབ་སེམས་
དཔས་ཕྱིན་ཅི་ལོག་གི་ལྷགས་པ་ཙམ་སྤང་བའི་ཕྱིར་ཐབས་དང་བཅས་པའི་
ཤེས་རབ་ཀྱིས་སྟོང་པ་ཉིད་བསྟེན་པར་བྱའི། ཉན་ཐོས་བཞིན་དུ་མངོན་
དུ་ནི་མི་བྱ་སྟེ། འཕགས་པ་ཆོས་བཅུ་པའི་མདོ་ལས་ཇི་སྐད་དུ། རིགས་
ཀྱི་བུ་འདི་ལྟ་སྟེ། དཔེར་ན་མི་ལ་ལ་ཞིག་མེ་ཡོངས་སུ་སྤྱོད་པར་གྱུར་ཏོ།།
དེ་མེ་དེ་ལ་བསྟི་སྟང་བྱེད། བླ་མར་བྱེད་ཀྱང་དེ་འདི་སྙམ་དུ་བདག་གིས་
མེ་དེ་ལ་བསྟི་སྟང་བྱས། བླ་མར་བྱས། རི་མོར་བྱས་ཀྱང་འདི་ལ་ལག་
པ་གཉིས་ཀྱིས་ཡོངས་སུ་གཟུང་བར་བྱའོ་སྙམ་དུ་མི་སེམས་སོ། །དེ་ཅིའི་
ཕྱིར་ཞེ་ན། གཞི་དེ་ལས་བདག་ལ་ལུས་ཀྱི་སྡུག་བསྔལ་བའམ། སེམས་
ཀྱི་ཡིད་མི་བདེ་བར་འགྱུར་དུ་འོང་སྙམ་པའི་ཕྱིར་རོ། །དེ་བཞིན་དུ་བྱང་
ཆུབ་སེམས་དཔའ་ཡང་མྱ་ངན་ལས་འདས་པའི་བསམ་པ་ཅན་ཡང་ཡིན་ལ་
མྱ་ངན་ལས་འདས་པ་མངོན་སུམ་དུ་ཡང་མི་བྱེད་དོ། །དེ་ཅིའི་ཕྱིར་ཞེ་
ན༑ གཞི་དེ་ལས་བདག་བྱང་ཆུབ་ལས་ཕྱིར་ལྡོག་པར་འགྱུར་དུ་འོང་སྙམ་
པའི་ཕྱིར་རོ་ཞེས་བཀའ་སྩལ་པ་ལྟ་བུའོ། །ཐབས་ཙམ་འབའ་ཞིག་བསྟེན་
ན་ཡང་བྱང་ཆུབ་སེམས་དཔའ་སོ་སོའི་སྐྱེ་བོའི་ས་ལས་མི་འདའ་བས་ཤིན་
ཏུ་བཅིངས་པ་ཁོ་ནར་འགྱུར་རོ། །དེ་ལྟ་བས་ན་ཤེས་རབ་དང་བཅས་པའི་
ཐབས་བསྟེན་པར་བྱ་སྟེ། འདི་ལྟར་སྔགས་ཀྱིས་ཡོངས་སུ་ཟིན་པའི་དུག་
42

བསྒོམ་རིམ་བར་པ། ༤༣
བཞིན་དུ་བྱང་ཆུབ་སེམས་དཔའ་རྣམས་ཀྱིས་ཉོན་མོངས་པ་ཡང་ཤེས་རབ་
ཀྱིས་ཡོངས་སུ་ཟིན་པའི་སྟོབས་ཀྱིས་བསྐོམས་ན་བདུད་རྩིར་འགྱུར་ན། རང་
བཞིན་གྱིས་མངོན་པར་མཐོ་བའི་འབྲས་བུ་ཅན་སྦྱིན་པ་ལ་སོགས་པ་གང་
ཡིན་པ་ལྟ་སྨོས་ཀྱང་ཅི་དགོས་ཏེ། འཕགས་པ་དཀོན་མཆོག་བརྩེགས་པ་
ལས་ཇི་སྐད་དུ། འོད་སྲུངས་འདི་ལྟ་སྟེ། དཔེར་ན་སྔགས་དང་སྨན་གྱིས་
ཡོངས་སུ་ཟིན་པའི་དུག་གིས་ནི་འཆི་བར་བྱེད་མི་ནུས་སོ། །དེ་བཞིན་དུ་
བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ཤེས་རབ་ཀྱིས་ཡོངས་སུ་
ཟིན་པས་ཀྱང་ལོག་པར་ལྟུང་བར་བྱེད་མི་ནུས་སོ་ཞེས་བཀའ་སྩལ་ཏོ། །དེ་
ལྟ་བས་ན་གང་གི་ཕྱིར་བྱང་ཆུབ་སེམས་དཔའ་ཐབས་ཀྱི་སྟོབས་ཀྱིས་འཁོར་
བ་མི་འདོར་བ་དེའི་ཕྱིར་མྱ་ངན་ལས་འདས་པར་མི་ལྟུང་ངོ༌། །གང་གི་
ཕྱིར་ཤེས་རབ་ཀྱི་སྟོབས་ཀྱིས་དམིགས་པ་མཐའ་དག་སྤོང་བ་དེའི་ཕྱིར་
འཁོར་བར་མི་ལྟུང་སྟེ། དེ་བས་ན་མི་གནས་པའི་མྱ་ངན་ལས་འདས་པ་
ཡང་སངས་རྒྱས་ཉིད་འཐོབ་བོ། །དེ་བས་ན་འཕགས་པ་ནམ་མཁའ་མཛོད་
ལས་ཀྱང་། དེ་ཤེས་རབ་ཀྱི་ཤེས་པས་ནི་ཉོན་མོངས་པ་ཐམས་ཅད་ཡོངས་
སུ་འདོར་རོ། །ཐབས་ཀྱི་ཤེས་པས་ནི་སེམས་ཅན་ཐམས་ཅད་ཡོངས་སུ་
མི་གཏོང་ངོ་ཞེས་བཀའ་སྩལ་ཏོ། །འཕགས་པ་དགོངས་པ་ངེས་པར་འགྲེལ་
པ་ལས་ཀྱང་། སེམས་ཅན་གྱི་དོན་ལ་ཤིན་ཏུ་མི་ཕྱོགས་པ་དང་། འདུ་
བྱེད་མངོན་པར་འདུ་བྱ་བ་ཐམས་ཅད་ལ་ཤིན་ཏུ་མི་ཕྱོགས་པ་ནི་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་ངས་མ་བསྟན་ཏོ་ཞེས་བཀའ་སྩལ་
43

་་བསྒོམ་རིམ་བར་པ།
ཏོ༑ ༑དེ་ལྟ་བས་ན་སངས་རྒྱས་ཉིད་ཐོབ་པར་འདོད་པས་ཤེས་རབ་དང་
ཐབས་གཉིས་ཀ་བསྟེན་པར་བྱའོ། །དེ་ལ་འཇིག་རྟེན་ལས་འདས་པའི་ཤེས་
རབ་བསྒོམ་པའི་གནས་སྐབས་སམ། ཤིན་ཏུ་མཉམ་པར་གཞག་པའི་གནས་
སྐབས་ན་སྦྱིན་པ་ལ་སོགས་པ་ཐབས་ལ་བརྟེན་པ་མི་འབྱུང་དུ་ཟིན་ཀྱང་།
དེ་ལ་སྦྱོར་བ་དང་དེའི་རྗེས་ལས་བྱུང་བའི་ཤེས་རབ་གང་ཡང་བྱུང་བ་དེའི་
ཚེ་ཐབས་ལ་བརྟེན་པ་འབྱུང་བ་ཉིད་དེ། དེའི་ཕྱིར་ཤེས་རབ་དང་ཐབས་
གཉིས་ཅིག་ཅར་འཇུག་གོ །གཞན་ཡང་བྱང་ཆུབ་སེམས་དཔའ་རྣམས་
ཀྱི་ཤེས་རབ་དང་ཐབས་ཟུང་དུ་འབྲེལ་བར་འཇུག་པའི་ལམ་ནི་འདི་ཡིན་
ཏེ༑ སེམས་ཅན་ཐམས་ཅད་ལ་ལྟ་བའི་སྙིང་རྗེ་ཆེན་པོས་ཡོངས་སུ་ཟིན་
པས་འཇིག་རྟེན་ལས་འདས་པའི་ལམ་བསྟེན་པ་དང༌། ལངས་པའི་ཐབས་
ཀྱི་དུས་ན་ཡང་སྒྱུ་མ་མཁན་བཞིན་དུ་ཕྱིན་ཅི་མ་ལོག་པ་ཁོ་ནའི་སྦྱིན་པ་ལ་
སོགས་པ་ལ་བརྟེན་པ་སྟེ། འཕགས་པ་བློ་གྲོས་མི་ཟད་པས་བསྟན་པ་ལས་
ཇི་སྐད་དུ། དེ་ལ་བྱང་ཆུབ་སེམས་དཔའི་ཐབས་ནི་གང་། ཤེས་རབ་མངོན་
པར་སྒྲུབ་པ་ནི་གང་ཞེ་ན། གང་གི་ཕྱིར་མཉམ་པར་གཞག་པ་ན་སེམས་
ཅན་ལ་ལྟ་བས་ན་སྙིང་རྗེ་ཆེན་པོའི་དམིགས་པ་ལ་སེམས་ཉེ་བར་འཇོག་པ་
དེ་ནི་དེའི་ཐབས་སོ། །གང་གི་ཕྱིར་ཞི་བ་དང་རབ་ཏུ་ཞི་བར་སྙོམས་པར་
འཇུག་པ་དེ་ནི་དེའི་ཤེས་རབ་བོ་ཞེས་རྒྱ་ཆེར་བཀའ་སྩལ་བ་ལྟ་བུའོ། །བདུད་
བཏུལ་བའི་ལེའུ་ལས་ཀྱང་བཀའ་སྩལ་ཏེ། གཞན་ཡང་བྱང་ཆུབ་སེམས་
དཔའ་རྣམས་ཀྱི་སྦྱོར་བ་ཡང་དག་ཕུལ་ནི་ཤེས་རབ་ཀྱི་ཤེས་པས་མངོན་པར་
44

བསྒོམ་རིམ་བར་པ། ༤༥
བརྩོན་པར་ཡང་མི་བྱེད་ལ། ཐབས་ཀྱི་ཤེས་པས་དགེ་བའི་ཆོས་ཐམས་
ཅད་སྡུད་པར་ཡང་སྦྱོར་བ་དང་། ཤེས་རབ་ཀྱི་ཤེས་པས་བདག་མེད་པ་
དང་། སེམས་ཅན་མེད་པ་དང་། སྲོག་མེད་པ་དང་། གསོ་བ་མེད་པ་
དང་། གང་ཟག་མེད་པར་ཡང་སྦྱོར་ལ། ཐབས་ཀྱི་ཤེས་པས་སེམས་ཅན་
ཐམས་ཅད་ཡོངས་སུ་སྨིན་པར་བྱེད་པ་ཡང་སྦྱོར་བ་གང་ཡིན་པའོ་ཞེས་རྒྱ་
ཆེར་འབྱུང་ངོ་། །འཕགས་པ་ཆོས་ཐམས་ཅད་ཡང་དག་པར་སྡུད་པའི་
མདོ་ལས་ཀྱང་། དཔེར་ན་སྒྱུ་མའི་མཁན་པོ་ཞིག །སྤྲུལ་པ་ཐར་བར་བྱ་
ཕྱིར་བརྩོན། །དེས་ནི་སྔ་ནས་དེ་ཤེས་པས།། སྤྲུལ་པ་དེ་ལ་ཆགས་པ་མེད།།
སྲིད་གསུམ་སྤྲུལ་པ་འདྲ་བར་ནི། །རྫོགས་པའི་བྱང་ཆུབ་མཁས་པས་ཤེས།།
འགྲོ་བའི་ཆེད་དུ་གོ་བགོས་ཏེ། །འགྲོ་བ་དེ་ལྟར་སྔ་ནས་ཤེས། །ཞེས་འབྱུང་
ངོ་༑ ༑བྱང་ཆུབ་སེམས་དཔའ་རྣམས་ཀྱི་ཤེས་རབ་དང་། ཐབས་ཀྱི་ཚུལ་
ཁོ་ན་སྒྲུབ་པའི་དབང་དུ་མཛད་ནས། དེའི་སྦྱོར་བ་འཁོར་བ་ན་གནས་པ་
ཡང་ཡིན་པ་ལ། བསམ་པ་མྱ་ངན་ལས་འདས་པ་ལཾ་གནས་པ་ཡང་ཡིན་
ནོ་ཞེས་བཀའ་སྩལ་ཏོ། །དེ་ལྟར་སྟོང་པ་ཉིད་དང་སྙིང་རྗེ་ཆེན་པོའི་སྙིང་
པོ་ཅན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོས་
པའི་སྦྱིན་པ་ལ་སོགས་པའི་ཐབས་གོམས་པར་བྱས་ལ། དོན་དམ་པའི་བྱང་
ཆུབ་ཀྱི་སེམས་བསྐྱེད་པའི་ཕྱིར་སྔ་མ་བཞིན་དུ་རྟག་པར་དུས་དུས་སུ་ཞི་
གནས་དང་ལྷག་མཐོང་གི་སྦྱོར་བ་ལ་ཅི་ནུས་སུ་བསྒོམ་པར་བྱ་སྟེ། འཕགས་
པ་སྤྱོད་ཡུལ་ཡོངས་སུ་དག་པའི་མདོ་ལས། གནས་སྐབས་ཐམས་ཅད་དུ་
45

འ༦ བསྒོམ་རིམ་བར་པ།
སེམས་ཅན་གྱི་དོན་བྱེད་པའི་བྱང་ཆུབ་སེམས་དཔའ་རྣམས་ཀྱི་ཕན་ཡོན་
ཇི་སྐད་དུ་བསྟན་པ་དེ་བཞིན་དུ་ཉེ་བར་གནས་པའི་དྲན་པས་དུས་ཐམས་
ཅད་དུ་ཐབས་ལ་མཁས་པ་གོམས་པར་བྱའོ། །དེ་ལྟར་སྙིང་རྗེ་དང་། ཐབས་
དང་། བྱང་ཆུབ་ཀྱི་སེམས་གོམས་པར་བྱས་པ་དེ་ཚེ་འདི་ལ་གདོན་མི་ཟ་
བར་ཁྱད་པར་དུ་འགྱུར་ཏེ། དེས་ན་རྨི་ལམ་ན་རྟག་ཏུ་སངས་རྒྱས་དང་བྱང་
ཆུབ་སེམས་དཔའ་མཐོང་བར་འགྱུར། རྨི་ལམ་བཟང་པོ་གཞན་དག་ཀྱང་
རྨི་བར་འགྱུར། ལྷ་རྣམས་ཀྱང་ཡི་རངས་ནས་སྲུང་བ་བྱེད་པར་འགྱུར། སྐད་
ཅིག་རེ་རེ་ལ་ཡང་བསོད་ནམས་དང་ཡེ་ཤེས་ཀྱི་ཚོགས་རྒྱ་ཆེན་པོ་སོགས་
པར་འགྱུར། ཉོན་མོངས་པའི་སྒྲིབ་པ་དང༌། གནས་ངན་ལེན་ཀྱང་བྱང་
བར་འགྱུར། དུས་ཐམས་ཅད་དུ་ཡང་བདེ་བ་དང་ཡིད་བདེ་བ་མང་བར་
འགྱུར། སྐྱེ་བོ་མང་པོ་ལ་སྡུག་པར་འགྱུར། ལུས་ལ་ཡང་ནད་ཀྱིས་མི་
ཐེབས་པར་འགྱུར། སེམས་ལས་སུ་རུང་བ་ཉིད་ཀྱི་མཆོག་ཀྱང་ཐོབ་པར་
འགྱུར་ཏེ། དེས་ན་མངོན་པར་ཤེས་པ་ལ་སོགས་པ་ཡོན་ཏན་ཁྱད་པར་ཅན་
ཐོབ་བོ། །དེ་ནས་རྫུ་འཕྲུལ་གྱི་སྟོབས་ཀྱིས་འཇིག་རྟེན་གྱི་ཁམས་མཐའ་
ཡས་པ་དག་ཏུ་སོང་ནས་སངས་རྒྱས་བཅོམ་ལྡན་འདས་རྣམས་ལ་མཆོད་
པ་བྱེད་དོ། །དེ་དག་ལ་ཆོས་ཀྱང་ཉན་ཏོ། །འཆི་བའི་དུས་ཀྱི་ཚེ་ན་ཡང་
གདོན་མི་ཟ་བར་སངས་རྒྱས་དང་བྱང་ཆུབ་སེམས་དཔའ་རྣམས་མཐོང་བར་
འགྱུར་རོ། །ཚེ་རབས་གཞན་ན་ཡང་སངས་རྒྱས་དང་བྱང་ཆུབ་སེམས་
དཔའ་དང་མི་འབྲལ་བའི་ཡུལ་དང་ཁྱད་པར་དུ་འཕགས་པའི་ཁྱིམ་དུ་ཡང་
46

བསྒོམ་རིམ་བར་པ།
སྐྱེ་བར་འགྱུར་ཏེ། དེས་ན་འབད་མི་དགོས་པར་བསོད་ནམས་དང་ཡེ་ཤེས་
ཀྱི་ཚོགས་ཡོངས་སུ་རྫོགས་པར་བྱེད་དོ། །ལོངས་སྤྱོད་ཆེ་བ་དང༌། གཡོག་
འཁོར་མང་བར་འགྱུར་རོ། །ཤེས་རབ་རྣོ་བས་སྐྱེ་བོ་མང་པོ་ཡོངས་སུ་སྨིན་
པར་ཡང་བྱེད་པར་འགྱུར་རོ། །ཚེ་རབས་ཐམས་ཅད་དུ་ཚེ་རབས་དྲན་
པར་འགྱུར་ཏེ། དེ་ལྟར་ཕན་ཡོན་ཚད་མེད་པ་མདོ་གཞན་དག་ལས་བྱུང་
བ་ཁོང་དུ་ཆུད་པར་བྱའོ། །དེས་དེ་ལྟར་སྙིང་རྗེ་དང་། ཐབས་དང་།བྱང་
ཆུབ་ཀྱི་སེམས་རྟག་ཏུ་གུས་པར་ཡུན་རིང་དུ་བསྒོམས་ན་རིམ་གྱིས་སེམས་
ཀྱི་རྒྱུད་ཤིན་ཏུ་ཡོངས་སུ་དག་པའི་སྐད་ཅིག་འབྱུང་བས་ཡོངས་སུ་སྨིན་
པར་འགྱུར་བའི་ཕྱིར་གཙུབ་ཤིང་གཙུབས་པའི་མེ་བཞིན་དུ་ཡང་དག་པའི་
དོན་ལ་བསྒོམ་པ་རབ་ཀྱི་མཐར་ཕྱིན་པར་གྱུར་ནས་འཇིག་རྟེན་ལས་འདས་
པའི་ཡེ་ཤེས་རྟོག་པའི་དྲ་བ་མཐའ་དག་དང་བྲལ་བ། ཆོས་ཀྱི་དབྱིངས་
སྤྲོས་པ་མེད་པ་ཤིན་ཏུ་གསལ་བར་རྟོགས་པ། དྲི་མ་མེད་ཅིང་མི་གཡོ་ལ་
མར་མེ་རླུང་མེད་པར་བཞག་པ་བཞིན་དུ་མི་གཡོ་བ་ཚད་མར་གྱུར་པ། ཆོས་
ཐམས་ཅད་བདག་མེད་པའི་ངོ་བོ་དེ་ཁོ་ན་མངོན་དུ་བྱེད་པ་མཐོང་བའི་ལམ་
གྱིས་བསྡུས་པ་དོན་དམ་པའི་བྱང་ཆུབ་ཀྱི་སེམས་ཀྱི་ངོ་བོ་ཉིད་དབྱུང་ངོ༌།།
དེ་བྱུང་ནས་དངོས་པོའི་མཐའ་ལ་དམིགས་པ་ལ་ཞུགས་པ་ཡིན་ཏེ།| དེ་
བཞིན་གཤེགས་པའི་རིགས་སུ་སྐྱེས་པ་ཡིན། བྱང་ཆུབ་སེམས་དཔའི་སྐྱོན་
མེད་པ་ལ་ཞུགས་པ་ཡིན། འཇིག་རྟེན་གྱི་འགྲོ་བ་ཐམས་ཅད་ལས་ལོག་
པ་ཡིན། བྱང་ཆུབ་སེམས་དཔའི་ཆོས་ཉིད་དང་ཆོས་ཀྱི་དབྱིངས་རྟོགས་
47

༤༨ བསྒོམ་རིམ་བར་པ།
པ་ལ་གནས་པ་ཡིན། བྱང་ཆུབ་སེམས་དཔའི་ས་དང་པོ་ཐོབ་པ་ཡིན་ནོ་
ཞེས་ཕན་ཡོན་དེ་རྒྱས་པར་ས་བཅུ་པ་ལ་སོགས་པ་ལས་ཁོང་དུ་ཆུད་པར་
བྱའོ། །འདི་ནི་དེ་བཞིན་ཉིད་ལ་དམིགས་པའི་བསམ་གཏན་དེ་འཕགས་
པ་ལང་ཀར་གཤེགས་པ་ལས་བསྟན་ཏེ། འདི་ནི་བྱང་ཆུབ་སེམས་དཔའ་
རྣམས་ཀྱི་སྤྲོས་པ་མེད་པ་རྣམ་པར་མི་རྟོག་པ་ཉིད་ལ་འཇུག་པའོ། །མོས་
པས་སྤྱོད་པའི་ས་ལ་ནི་མོས་པའི་དབང་གིས་འཇུག་པར་རྣམ་པར་གཞག་
གི མངོན་པར་འདུ་བྱེད་པས་ནི་མ་ཡིན་ནོ། །ཡེ་ཤེས་དེ་བྱུང་བར་གྱུར་
ན་ནི་མངོན་དུ་ཞུགས་པ་ཡིན་ཏེ། དེ་ལྟར་ས་དང་པོར་ཞུགས་པ་དེ་ཕྱིས་
བསྒོམ་པའི་ལམ་ལ་འཇིག་རྟེན་ལས་འདས་པ་དང༌། དེའི་རྗེས་ལ་ཐོབ་པའི་
ཡེ་ཤེས་གཉིས་ཀྱིས་ཤེས་རབ་དང༌། ཐབས་བསྒོམས་པས་རིམ་གྱིས་བསྒོམ་
པས་སྤང་བར་བྱ་བའི་སྒྲིབ་པ་བསགས་པ་ཕྲ་བ་བས་ཀྱང་ཆེས་ཕྲ་བ་བྱང་བའི་
ཕྱིར་དང་། ཡོན་ཏན་ཁྱད་པར་ཅན་གོང་མ་གོང་མ་ཐོབ་པའི་ཕྱིར་ས་འོག་
མ་རྣམས་ཡོངས་སུ་སྦྱོང་བས་དེ་བཞིན་གཤེགས་པའི་ཡེ་ཤེས་ཀྱི་བར་ལ་
ཞུགས་ནས་ཐམས་ཅད་མཁྱེན་པ་ཉིད་ཀྱི་རྒྱ་མཚོར་འཇུག་ཅིང་དགོས་པ་
ཡོངས་སུ་འགྲུབ་པའི་དམིགས་པ་ཡང་འཐོབ་སྟེ། འདི་ལྟར་རིམ་པ་ཁོ་ནར་
སེམས་ཀྱི་རྒྱུད་ཡོངས་སུ་དག་པར་འཕགས་པ་ལང་ཀར་གཤེགས་པ་ལས་
ཀྱང་བཀའ་སྩལ་ཏོ། །འཕགས་པ་དགོངས་པ་ངེས་པར་འགྲེལ་པ་ལས་ཀྱང་།
རིམ་གྱིས་ས་གོང་མ་གོང་མ་རྣམས་སུ་གསེར་ལྟ་བུར་སེམས་རྣམ་པར་སྦྱོང་
ལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་མངོན་པར་
48

བསྒོམ་རིམ་བར་པ།
རྫོགས་པར་འཚང་རྒྱའོ་ཞེས་གསུངས་སོ། །ཐམས་ཅད་མཁྱེན་པ་ཉིད་ཀྱི་
རྒྱ་མཚོར་ཞུགས་པ་ན་ཡིད་བཞིན་གྱི་ནོར་བུ་ལྟ་བུར་སེམས་ཅན་མཐའ་དག་
ཉེ་བར་འཚོ་བའི་ཡོན་ཏན་གྱི་ཕུང་པོ་དང་ནི་ལྡན། སྔོན་གྱི་སྨོན་ལམ་གྱི་
འབྲས་བུ་ཡོད་པར་ནི་མཛད། ཐུགས་རྗེ་ཆེན་པོའི་རང་བཞིན་དུ་ནི་འགྱུར།
ལྷུན་གྱིས་གྲུབ་པའི་ཐབས་སྣ་ཚོགས་དག་དང་ལྡན། སྤྲུལ་པ་དཔག་ཏུ་མེད་
པ་དག་གིས་འགྲོ་བ་མ་ལུས་པའི་དོན་རྣམ་པ་ཐམས་ཅད་ནི་མཛད། ཡོན་
ཏན་ཕུན་སུམ་ཚོགས་པ་མ་ལུས་པ་རབ་ཀྱི་མཐར་ཕྱིན་པར་ནི་གྱུར། བག་
ཆགས་དང་བཅས་པའི་ཉེས་པའི་དྲི་མ་མཐའ་དག་བསལ་ནས། སེམས་ཅན་
གྱི་ཁམས་ཀྱི་མཐས་གཏུགས་པར་བཞུགས་པ་ཡིན་པར་རྟོགས་པ་དང་ལྡན་
པས་སངས་རྒྱས་བཅོམ་ལྡན་འདས་ཡོན་ཏན་མཐའ་དག་གི་འབྱུང་གནས་
ལ་དད་པ་བསྐྱེད་ལ་ཡོན་ཏན་དེ་ཡོངས་སུ་བསྒྲུབ་པའི་ཕྱིར་བདག་ཉིད་ཐམས་
ཅད་ཀྱིས་འབད་པར་བྱའོ། །དེ་བས་ན་བཅོམ་ལྡན་འདས་ཀྱིས་འདི་སྐད་
དུ༑ ཐམས་ཅད་མཁྱེན་པའི་ཡེ་ཤེས་དེ་ནི་སྙིང་རྗེའི་རྩ་བ་ལས་བྱུང་བ་
ཡིན། བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཡིན། ཐབས་ཀྱིས་མཐར་
ཕྱིན་པ་ཡིན་ནོ་ཞེས་བཀའ་སྩལ་ཏོ།།
49

༥༠ བསྒོམ་རིམ་བར་པ།
དམ་པ་ཕྲག་དོག་ལ་སོགས་དྲི་མ་ཐག་བསྲིངས་པ།།
ཡོན་ཏན་རྣམས་ཀྱིས་མི་ངོམས་ཆུ་ཡི་མཚོ་འདྲ་དང༌།།
རྣམ་པར་ཕྱེ་ནས་ལེགས་པར་བཤད་རྣམས་འཛིན་བྱེད་དེ།།
ངང་པ་རབ་དགའ་ཆུ་ལས་འོ་མ་ལེན་པ་བཞིན།།
དེ་ལྟ་བས་ན་མཁས་རྣམས་ཀྱིས།།
ཕྱོགས་ལྷུང་དཀྲུགས་ཡིད་རིང་སྤོངས་ལ།།
བྱིས་པ་ལས་ཀྱང་ལེགས་བཤད་པ།།
ཐམས་ཅད་བླང་བ་ཁོ་ནར་བྱ།།
དེ་ལྟར་དབུ་མའི་ལམ་བཤད་པས།།
བདག་གིས་བསོད་ནམས་གང་ཐོབ་པ།།
དེ་ཡིས་སྐྱེ་བོ་མ་ལུས་པ།།
དབུ་མའི་ལམ་ནི་ཐོབ་པར་ཤོག།
བསྒོམ་པའི་རིམ་པ་ཨཱ་ཙཱརྱ་ཀ་མ་ལ་ཤཱི་ལས་བར་དུ་མཛད་པ་རྫོགས་སོ།། །།
རྒྱ་གར་གྱི་མཁན་པོ་པྲ་ཛྙཱ་ཝརྨ་དང་། ལོ་ཙཱ་བ་བརྣེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།
50

༥༡
༄༅། །བཀའ་གདམས་ཀྱི་དགེ་བའི་
བཤེས་གཉེན་གླང་རི་ཐང་པས་མཛད་པའི་
བློ་སྦྱོང་ཚིགས་བརྒྱད་མ་
བཞུགས་སོ།།
51

༥༣ བློ་སྦྱོང་ཚིགས་བརྒྱད་མ།
བདག་ནི་སེམས་ཅན་ཐམས་ཅད་ལ།།
ཡིད་བཞིན་ནོར་བུ་ལས་ལྷག་པའི།།
དོན་མཆོག་སྒྲུབ་པའི་བསམ་པ་ཡིས།།
རྟག་ཏུ་གཅེས་པར་འཛིན་པར་ཤོག།
ཞ
གང་དུ་སུ་དང་འགྲོགས་པའི་ཚེ།།
བདག་ཉིད་ཀུན་ལས་དམན་ལྟ་ཞིང་།།
གཞན་ལ་བསམ་པ་ཐག་པ་ཡིས།།
མཆོག་ཏུ་གཅེས་པར་འཛིན་པར་ཤོག།
སྤྱོད་ལམ་ཀུན་ཏུ་རང་རྒྱུད་ལ།།
རྟོག་ཅིང་ཉོན་མོངས་སྐྱེས་མ་ཐག།
བདག་གཞན་མ་རུང་བྱེད་པས་ན།།
བཙན་ཐབས་གདོང་ནས་བཟློག་པར་ཤོག།
རང་བཞིན་ངན་པའི་སེམས་ཅན་ནི།།
སྡིག་སྡུག་དྲག་པོས་གནོན་མཐོང་ཚེ།།
རིན་ཆེན་གཏེར་དང་འཕྲད་པ་བཞིན།།
རྙེད་པར་དཀའ་བས་གཅེས་འཛིན་ཤོག།
52

བློ་སྦྱོང་ཚིགས་བརྒྱད་མ། ༥༣
༥
བདག་ལ་གཞན་གྱིས་ཕྲག་དོག་གིས།།
གཤེ་སྐུར་ལ་སོགས་མི་རིགས་པའི།།
གྱོང་ཁ་རང་གིས་ལེན་པ་དང་།།
རྒྱལ་ཁ་གཞན་ལ་འབུལ་བར་ཤོག།
གང་ལ་བདག་གིས་ཕན་བཏགས་པའམ།།
རེ་བ་ཆེ་བ་གང་ཞིག་གིས།།
ཤིན་ཏུ་མི་རིགས་གནོད་བྱེད་ནའང་།།
བཤེས་གཉེན་དམ་པར་བལྟ་བར་ཤོག།
མདོར་ན་དངོས་དང་བརྒྱུད་པ་ཡིས།།
ཕན་བདེ་མ་རྣམས་ཀུན་ལ་འབུལ།།
མ་ཡི་གནོད་དང་སྡུག་བསྔལ་ཀུན།།
གསང་བས་བདག་ལ་ལེན་པར་ཤོག།
དེ་དག་ཀུན་ཀྱང་ཆོས་བརྒྱད་ཀྱི།།
རྟོག་པའི་དྲི་མས་མ་སྦགས་ཤིང་།།
ཆོས་ཀུན་སྒྱུ་མར་ཤེས་པའི་བློས།།
ཞེན་མེད་འཆིང་བ་ལས་གྲོལ་ཤོག།
53

༥༤
54

༥༥
༅། །རྒྱལ་སྲས་ཐོགས་མེད་བཟང་པོས་
མཛད་པའི་ལག་ལེན་སོ་བདུན་མ་
བཞུགས་སོ།།
-55

༥༦ ལག་ལེན་སོ་བདུན་མ།
།ན་མོ་ལོ་ཀེ་ཤྭརཱཡ། །
གང་གིས་ཆོས་ཀུན་འགྲོ་འོང་མེད་གཟིགས་ཀྱང༌།།
འགྲོ་བའི་དོན་ལ་གཅིག་ཏུ་བརྩོན་མཛད་པའི།།
བླ་མ་མཆོག་དང་སྤྱན་རས་གཟིགས་མགོན་ལ།།
རྟག་ཏུ་སྒོ་གསུམ་གུས་པས་ཕྱག་འཚལ་ལོ།།
ཕན་བདེའི་འབྱུང་གནས་རྫོགས་པའི་སངས་རྒྱས་རྣམས།།
དམ་ཆོས་བསྒྲུབས་ལས་བྱུང་སྟེ་དེ་ཡང་ནི།།
དེ་ཡི་ལག་ལེན་ཤེས་ལ་རག་ལས་པས།།
རྒྱལ་སྲས་རྣམས་ཀྱི་ལག་ལེན་བཤད་པར་བྱ།།
དལ་འབྱོར་གྲུ་ཆེན་རྙེད་དཀའ་ཐོབ་དུས་འདིར།།
བདག་གཞན་འཁོར་བའི་མཚོ་ལས་བསྒྲལ་བྱའི་ཕྱིར།།
ཉིན་དང་མཚན་དུ་གཡེལ་བ་མེད་པར་ནི།།
ཉན་སེམས་སྒོམ་པ་རྒྱལ་སྲས་ལག་ལེན་ཡིན།།
གཉེན་གྱི་ཕྱོགས་ལ་འདོད་ཆགས་ཆུ་ལྟར་གཡོ།།
དགྲ་ཡི་ཕྱོགས་ལ་ཞེ་སྡང་མེ་ལྟར་འབར།།
བླང་དོར་བརྗེད་པའི་གཏི་མུག་མུན་ནག་ཅན།།
ཕ་ཡུལ་སྤོང་བ་རྒྱལ་སྲས་ལག་ལེན་ཡིན།།
56

ལག་ལེན་སོ་བདུན་མ། ༥༧
ཡུལ་ངན་སྤངས་པས་ཉོན་མོངས་རིམ་གྱིས་འགྲིབ།།
རྣམ་གཡེང་མེད་པས་དགེ་སྦྱོར་ངང་གིས་འཕེལ།།
རིག་པ་དྭངས་པས་ཆོས་ལ་ངེས་ཤེས་སྐྱེས།།
དབེན་པ་བསྟེན་པ་རྒྱལ་སྲས་ལག་ལེན་ཡིན།།
ཡུན་རིང་འགྲོགས་པའི་མཛའ་བཤེས་སོ་སོར་འབྲལ།།
འབད་པས་བསྒྲུབས་པའི་ནོར་རྫས་ཤུལ་དུ་ལུས།།
ལུས་ཀྱི་མགྲོན་ཁང་རྣམ་ཤེས་མགྲོན་པོས་བོར།།
ཚེ་འདི་བློས་བཏང་རྒྱལ་སྲས་ལག་ལེན་ཡིན།།
གང་དང་འགྲོགས་ན་དུག་གསུམ་འཕེལ་འགྱུར་ཞིང་།།
ཐོས་བསམ་སྒོམ་པའི་བྱ་བ་ཉམས་འགྱུར་ལ།།
བྱམས་དང་སྙིང་རྗེ་མེད་པར་སྒྱུར་བྱེད་པའི།།
གྲོགས་ངན་སྤོ་ང་བ་རྒྱལ་སྲས་ལག་ལེན་ཡིན།།
གང་ཞིག་བསྙེན་ན་ཉེས་པ་ཟད་འགྱུར་ཞིང་།།
ཡོན་ཏན་ཡར་ངོའི་ཟླ་ལྟར་འཕེལ་འགྱུར་བའི།།
བཤེས་གཉེན་དམ་པ་རང་གི་ལུས་བས་ཀྱང་།།
གཅེས་པར་འཛིན་པ་རྒྱལ་སྲས་ལག་ལེན་ཡིན།།
57

༥༨ ལག་ལེན་སོ་བདུན་མ།
རང་ཡང་འཁོར་བའི་བཙོན་རར་བཅིངས་པ་ཡི།།
འཇིག་རྟེན་ལྷ་ཡིས་སུ་ཞིག་བསྐྱབ་པར་ནུས།།
དེ་ཕྱིར་གང་ལ་སྐྱབས་ན་མི་སླུ་བའི།། : ་
དཀོན་མཆོག་སྐྱབས་འགྲོ་རྒྱལ་སྲས་ལག་ལེན་ཡིན།།
༨
ཤིན་ཏུ་བཟོད་དཀའི་ངན་སོང་སྡུག་བསྔལ་རྣམས།།
སྡིག་པའི་ལས་ཀྱི་འབྲས་བུར་ཐུབ་པས་གསུངས།།
དེ་ཕྱིར་སྲོག་ལ་བབ་ཀྱང་སྡིག་པའི་ལས།།
ནམ་ཡང་མི་བྱེད་རྒྱལ་སྲས་ལག་ལེན་ཡིན།།
སྲིད་གསུམ་བདེ་བ་རྩྭ་རྩེའི་ཟིལ་པ་བཞིན།།
ཡུད་ཙམ་ཞིག་གིས་འཇིག་པའི་ཆོས་ཅན་ཡིན།།
ནམ་ཡང་མི་འགྱུར་ཐར་པའི་གོ་འཕང་མཆོག།
དོན་དུ་གཉེར་བ་རྒྱལ་སྲས་ལག་ལེན་ཡིན།།
༡༠
ཐོག་མེད་དུས་ནས་བདག་ལ་བརྩེ་བ་ཅན།།
མ་རྣམས་སྡུག་ན་རང་བདེས་ཅི་ཞིག་བྱ།།
7
དེ་ཕྱིར་མཐའ་ཡས་སེམས་ཅན་བསྒྲལ་བྱའི་ཕྱིར།།
བྱང་ཆུབ་སེམས་བསྐྱེད་རྒྱལ་སྲས་ལག་ལེན་ཡིན།།
58.

་ལག་ལེན་སོ་བདུན་མ། ༥༩
19:
སྡུག་བསྔལ་མ་ལུས་བདག་བདེ་འདོད་ལས་བྱུང་།།
རྫོགས་པའི་སངས་རྒྱས་གཞན་ཕན་སེམས་ལས་འཁྲུངས།།
དེ་ཕྱིར་བདག་བདེ་གཞན་གྱི་སྡུག་བསྔལ་དག།
ཡང་དག་བརྗེ་བ་རྒྱལ་སྲས་ལག་ལེན་ཡིན།།
༡-
སུ་དག་འདོད་ཆེན་དབང་གིས་བདག་གི་ནོར།།
ཐམས་ཅད་འཕྲོག་གམ་འཕྲོག་ཏུ་འཇུག་ན་ཡང་།།
ལུས་དང་ལོངས་སྤྱོད་དུས་གསུམ་དགེ་བ་རྣམས།།
དེ་ལ་བསྔོ་བ་རྒྱལ་སྲས་ལག་ལེན་ཡིན།།
བག
བདག་ལ་ཉེས་པ་ཅུང་ཟད་མེད་བཞིན་དུ།།
གང་དག་བདག་གི་མགོ་བོ་གཅོད་བྱེད་ནའང་།།
སྙིང་རྗེའི་དབང་གིས་དེ་ཡིས་སྡིག་པ་རྣམས།།
བདག་ལ་ལེན་པ་རྒྱལ་སྲས་ལག་ལེན་ཡིན།།
༡༤
འགའ་ཞིག་བདག་ལ་མི་སྙན་སྣ་ཚོགས་པ།།
སྟོང་གསུམ་ཁྱབ་པར་སྒྲོགས་པར་བྱེད་ན་ཡང་།།
བྱམས་པའི་སེམས་ཀྱིས་སླར་ཡང་དེ་ཉིད་ཀྱི།།
ཡོན་ཏན་བརྗོད་པ་རྒྱལ་སྲས་ལག་ལེན་ཡིན།།
59

ལག་ལེན་སོ་བདུ་ན་མ།
བས.
འགྲོ་མང་འདུས་པའི་དབུས་སུ་འགའ་ཞིག་གིས།།
—མཚང་ནས་འདྲུ་ཞིང་ཚིག་ངན་སྨྲ་ན་ཡང་།།
དེ་ལ་དགེ་བའི་བཤེས་ཀྱི་འདུ་ཤེས་ཀྱིས།།
གུས་པར་འདུད་པ་རྒྱལ་སྲས་ལག་ལེན་ཡིན།།
བ
བདག་གིས་བུ་བཞིན་གཅེས་པར་བསྐྱངས་པའི་མིས།།
བདག་ལ་དགྲ་བཞིན་ལྟ་བར་བྱེད་ན་ཡང་།།
ནད་ཀྱིས་བཏབ་པའི་བུ་ལ་མ་བཞིན་དུ།།
ལྷག་པར་བརྩེ་བ་རྒྱལ་སྲས་ལག་ལེན་ཡིན།།
རང་དང་མཉམ་པའམ་དམན་པའི་སྐྱེ་བོ་ཡིས།།
ང་རྒྱལ་དབང་གིས་བརྙས་ཐབས་བྱེད་ན་ཡང་།།
བླ་མ་བཞིན་དུ་གུས་པས་བདག་ཉིད་ཀྱིས།།
སྤྱི་བོར་ལེན་པ་རྒྱལ་སྲས་ལག་ལེན་ཡིན།།
༡༨
འཚོ་བས་ཕོངས་ཤིང་རྟག་ཏུ་མི་ཡིས་བརྙས།།
ཚབས་ཆེན་ནད་དང་གདོན་གྱིས་བཏབ་ཀྱང་སླར།།
འགྲོ་ཀུན་སྡིག་སྡུག་བདག་ལ་ལེན་བྱེད་ཅིང་།།
ཞུམ་པ་མེད་པ་རྒྱལ་སྲས་ལག་ལེན་ཡིན།།
60

ལག་ལེན་སོ་བདུན་མ། ༦༡
༡༩་
སྙན་པར་གྲགས་ཤིང་འགྲོ་མང་སྤྱི་བོས་བཏུད།།
རྣམ་ཐོས་བུ་ཡི་ནོར་འདྲ་ཐོབ་གྱུར་ཀྱང་།།
སྲིད་པའི་དཔལ་འབྱོར་སྙིང་པོ་མེད་གཟིགས་ནས།།
ཁེངས་པ་མེད་པ་རྒྱལ་སྲས་ལག་ལེན་ཡིན།།
90
རང་གི་ཞེ་སྡང་དགྲ་བོ་མ་ཐུལ་ན།།
ཕྱི་རོལ་དགྲ་བོ་བཏུལ་ཞིང་འཕེལ་བར་འགྱུར།།
དེ་ཕྱིར་བྱམས་དང་སྙིང་རྗེའི་དམག་དཔུང་གིས།།
རང་རྒྱུད་འདུལ་བ་རྒྱལ་སྲས་ལག་ལེན་ཡིན།།
འདོད་པའི་ཡོན་ཏན་ལན་ཚྭའི་ཆུ་དང་འདྲ།།
ཇི་ཙམ་སྤྱད་ཀྱང་སྲེད་པ་འཕེལ་བར་འགྱུར།།
གང་ལ་ཞེན་ཆགས་སྐྱེ་བའི་དངོས་པོ་རྣམས།།
འཕྲལ་ལ་སྤོང་བ་རྒྱལ་སྲས་ལག་ལེན་ཡིན།།
11
ཇི་ལྟར་སྣང་བ་འདི་དག་གླང་གི་སེམས།།
སེམས་ཉིད་གདོད་ནས་སྤྲོས་པའི་མཐའ་དང་བྲལ།།
དེ་ཉིད་ཤེས་ནས་གཟུང་འཛིན་མཚན་མ་རྣམས།།
ཡིད་ལ་མི་བྱེད་རྒྱལ་སྲས་ལག་ལེན་ཡིན།།
61

༦༣ ལག་ལེན་སོ་བདུན་མ།
བ-
ཡིད་དུ་འོང་བའི་ཡུལ་དང་ཕྲད་པ་ན།།
དབྱར་གྱི་དུས་ཀྱི་འཇའ་ཚོན་ཇི་བཞིན་དུ།།
མཛེས་པར་སྣང་ཡང་བདེན་པར་མེད་བལྟ་ཞིང་།།
ཞེན་ཆགས་སྤོང་བ་རྒྱལ་སྲས་ལག་ལེན་ཡིན།།
བ¢
སྡུག་བསྔལ་སྣ་ཚོགས་རྨི་ལམ་བུ་ཤི་ལྟར།།
འཁྲུལ་སྣང་བདེན་པར་བཟུང་བས་ཨ་ཐང་ཆད།།
དེ་ཕྱིར་མི་མཐུན་རྐྱེན་དང་འཕྲད་པའི་ཚེ།།
འཁྲུལ་པར་བལྟ་བ་རྒྱལ་སྲས་ལག་ལེན་ཡིན།།
ཞ་
བྱང་ཆུབ་འདོད་པས་ལུས་ཀྱང་བཏང་དགོས་ན།།
ཕྱི་རོལ་དངོས་པོ་རྣམས་ལ་སྨོས་ཅི་དགོས།།
དེ་ཕྱིར་ལན་དང་རྣམ་སྨིན་མི་རེ་བའི།།
སྦྱིན་པ་གཏོང་བ་རྒྱལ་སྲས་ལག་ལེན་ཡིན།།
༢༦
ཚུལ་ཁྲིམས་མེད་པར་རང་དོན་མི་འགྲུབ་ན།།
གཞན་དོན་སྒྲུབ་པར་འདོད་པ་གད་མོའི་གནས།།
དེ་ཕྱིར་སྲིད་པའི་འདུན་པ་མེད་པ་ཡི།།
ཚུལ་ཁྲིམས་སྲུང་བ་རྒྱལ་སྲས་ལག་ལེན་ཡིན།།
62

ལག་ལེན་སོ་བདུན་མ།
དགེ་བའི་ལོངས་སྤྱོད་འདོད་པའི་རྒྱལ་སྲས་ལ།།
གནོད་བྱེད་ཐམས་ཅད་རིན་ཆེན་གཏེར་དང་མཚུངས།།
དེ་ཕྱིར་ཀུན་ལ་ཞེ་འགྲས་མེད་པ་ཡིས།།
བཟོད་པ་སྒོམ་པ་རྒྱལ་སྲས་ལག་ལེན་ཡིན།།
འ
རང་དོན་འབའ་ཞིག་སྒྲུབ་པའི་ཉན་རང་ཡང་།།
མགོ་ལ་མེ་ཤོར་བཟློག་ལྟར་བརྩོན་མཐོང་ནས།
འགྲོ་ཀུན་དོན་དུ་ཡོན་ཏན་འབྱུང་གནས་ཀྱི།།
བརྩོན་འགྲུས་རྩོམ་པ་རྒྱལ་སྲས་ལག་ལེན་ཡིན།།
ཞི་གནས་རབ་ཏུ་ལྡན་པའི་ལྷག་མཐོང་གིས།།
ཉོན་མོངས་རྣམ་པར་འཇོམས་པར་ཤེས་བྱས་ནས།།
གཟུགས་མེད་བཞི་ལས་ཡང་དག་འདས་པ་ཡི།།
བསམ་གཏན་སྒོམ་པ་རྒྱལ་སྲས་ལག་ལེན་ཡིན།།
སྐབ
ཤེས་རབ་མེད་ན་ཕ་རོལ་ཕྱིན་ལྔ་ཡིས།།
རྫོགས་པའི་བྱང་ཆུབ་འཐོབ་པར་མི་ནུས་པས།།
ཐབས་དང་ལྡན་ཞིང་འཁོར་གསུམ་མི་རྟོག་པའི།།
ཤེས་རབ་སྒོམ་པ་རྒྱལ་སྲས་ལག་ལེན་ཡིན།།
63

༦༤ ལག་ལེན་སོ་བདུན་མ།
30
རང་གི་འཁྲུལ་པ་རང་གིས་མ་བརྟགས་ན།།
ཆོས་པའི་གཟུགས་ཀྱིས་ཆོས་མིན་བྱེད་སྲིད་པས།།
དེ་ཕྱིར་རྒྱུན་དུ་རང་གི་འཁྲུལ་པ་ལ།།
བརྟགས་ནས་སྤོང་བ་རྒྱལ་སྲས་ལག་ལེན་ཡིན།།
ཞན
ཉོན་མོངས་དབང་གིས་རྒྱལ་སྲས་གཞན་དག་གི།
ཉེས་པ་གླེང་ན་བདག་ཉིད་ཉམས་འགྱུར་བས།།
ཐེག་པ་ཆེ་ལ་ཞུགས་པའི་གང་ཟག་གི།
ཉེས་པ་མི་སྨྲ་རྒྱལ་སྲས་ལག་ལེན་ཡིན།།
བཱ་
རྙེད་བཀུར་དབང་གིས་ཕན་ཚུན་རྩོད་འགྱུར་ཞིང་།།
ཐོས་བསམ་སྒོམ་པའི་བྱ་བ་ཉམས་འགྱུར་བས།
མཛའ་བཤེས་ཁྱིམ་དང་སྦྱིན་བདག་ཁྱིམ་རྣམས་ལ།།
ཆགས་པ་སྤོང་བ་རྒྱལ་སྲས་ལག་ལེན་ཡིན།།
རྩུབ་པོའི་ཚིག་གིས་གཞན་སེམས་འཁྲུག་འགྱུར་ཞིང་།།
རྒྱལ་བའི་སྲས་ཀྱི་སྤྱོད་ཚུལ་ཉམས་འགྱུར་བས།།
དེ་ཕྱིར་གཞན་གྱི་ཡིད་དུ་མི་འོང་བའི།།
ཚིག་རྩུབ་སྤོང་བ་རྒྱལ་སྲས་ལག་ལེན་ཡིན།།
64

ལག་ལེན་སོ་བདུན་མ། ༦༥
བ་
ཉོན་མོངས་གོམས་ན་གཉེན་པོས་བཟློག་དཀའ་བས།།
དྲན་ཤེས་སྐྱེས་བུས་གཉེན་པོའི་མཚོན་བཟུང་ནས།།
ཆགས་སོགས་ཉོན་མོངས་དང་པོ་སྐྱེས་མ་ཐག།
འབུར་འཇོམས་བྱེད་པ་རྒྱལ་སྲས་ལག་ལེན་ཡིན།།
ན༦
མདོར་ན་གང་དུ་སྤྱོད་ལམ་ཅི་བྱེད་ཀྱང་།།
རང་གི་སེམས་ཀྱི་གནས་སྐབས་ཅི་འདྲ་ཞེས།།
རྒྱུན་དུ་དྲན་དང་ཤེས་བཞིན་ལྡན་པ་ཡིས།།
གཞན་དོན་སྒྲུབ་པ་རྒྱལ་སྲས་ལག་ལེན་ཡིན།།
དེ་ལྟར་བརྩོན་པས་བསྒྲུབས་པའི་དགེ་བ་རྣམས།།
མཐའ་ཡས་འགྲོ་བའི་སྡུག་བསྔལ་བསལ་བྱའི་ཕྱིར།།
འཁོར་གསུམ་རྣམ་པར་དག་པའི་ཤེས་རབ་ཀྱིས།།
བྱང་ཆུབ་བསྔོ་བ་རྒྱལ་སྲས་ལག་ལེན་ཡིན།།
མདོ་རྒྱུད་བསྟན་བཅོས་རྣམས་ལས་གསུངས་པའི་དོན།།
དམ་པ་རྣམས་ཀྱི་གསུང་གི་རྗེས་འབྲངས་ནས།།
རྒྱལ་སྲས་རྣམས་ཀྱི་ལག་ལེན་སུམ་ཅུ་བདུན།།
རྒྱལ་སྲས་ལམ་ལ་སློབ་འདོད་དོན་དུ་བཀོད།།
65

༦༦ ལག་ལེན་སོ་བདུན་མ།
བློ་གྲོས་དམན་ཞིང་སྦྱངས་པ་ཆུང་བའི་ཕྱི་ར།།
:མཁས་པོ་དགེས་པའི་སྡེབ་སྦྱོར་མ་མཆིས་ཀྱང་།།
མདོ་དང་དམ་པའི་གསུང་ལ་བརྟེན་པའི་ཕྱི་ར།།
རྒྱལ་སྲས་ལག་ལེན་འཁྲུལ་མེད་ལགས་པར་སེམས།།
འོན་ཀྱང་རྒྱལ་སྲས་སྤྱོད་པ་རླབས་ཆེན་རྣམས།།
བློ་དམན་བདག་འདྲས་གཏིང་དཔག་དཀའ་བའི་ཕྱིར།།
འགལ་དང་མ་འབྲེལ་ལ་སོགས་ཉེས་པའི་ཚོགས།།
དམ་པ་རྣམས་ཀྱིས་བཟོད་པར་མཛད་དུ་གསོལ།།
དེ་ལས་བྱུང་བའི་དགེ་བས་འགྲོ་བ་ཀུན།།
དོན་དམ་ཀུན་རྫོབ་བྱང་ཆུབ་སེམས་མཆོག་གིས།།
སྲིད་དང་ཞི་བའི་མཐའ་ལ་མི་གནས་པའི།།
སྤྱན་རས་གཟིགས་མགོན་དེ་དང་མཚུངས་པར་ཤོག།
ཅེས་པ་འདི་རང་གཞན་ལ་ཕན་པའི་དོན་དུ་ལུང་དང་རིགས་པ་སྨྲ་བའི་བཙུན་པ་
ཐོགས་མེད་ཀྱིས་དངུལ་ཆུའི་རིན་ཆེན་ཕུག་ཏུ་སྦྱར་བ་དགེའོ།། །།
66

༄༅། །ཁུ་ནུ་བླ་མ་བསྟན་འཛིན་རྒྱལ་མཚན་གྱིས་
མཛད་པའི་བྱང་ཆུབ་སེམས་ཀྱི་བསྟོད་པ་
རིན་ཆེན་སྒྲོན་མ་ཞེས་བྱ་བ་
བཞུགས་སོ།།
67

༦༨ བྱང་ཆུབ་སེམས་ཀྱི་བསྟོད་པ།
།བདག་ནི་སངས་རྒྱས་དེ་ཡི་ཆོས།།
དེ་ཡི་རྗེས་སུ་འཇུག་རྣམས་ལ།།
མི་ཕྱེད་པ་ཡི་དད་པས་ལྟ།།
སྐྱབས་སུ་འགྲོ་ཞིང་སྨོན་པའང་བགྱིད།།
ཕན་པར་བཞེད་པ་ཟླ་བ་ཡི།།
ཆ་ཤས་རྫོགས་པ་ལས་བྱུང་བ།།
བཅོམ་ལྡན་འགྲོ་བའི་བླ་མ་སྟེ།།
སྲིད་ན་ཚད་མས་གཞན་མི་རྙེད།།
གང་གི་གསུང་ལས་བྱུང་བ་ཡི།།
དོན་གྱི་ཡིད་བཞིན་ནོར་བུ་ལ།།
གཞན་སྡེའི་ལེགས་བཤད་ལྟར་སྣང་བའི།།
མཆིང་བུས་འགྲན་པར་ག་ལ་བཟོད།།
གང་ལ་གཟུར་གནས་བློ་ལྡན་པ།།
དཔྱད་པ་གསུམ་གྱིས་ཡོངས་བརྟགས་པའི།།
ཐུབ་བསྟན་མཆོག་ལ་པད་རྫིང་ལྟར།།
མཐོང་ནས་ངང་པའི་ཚུལ་གྱིས་འཇུག།
68

བྱང་ཆུབ་སེམས་ཀྱི་བསྟོད་པ། ༦༩
རང་གཞན་ཕུན་སུམ་ཚོགས་པའི་གནས།།
གཞན་གྱིས་ཤེས་མིན་ལ་སོགས་པའི།།
ཡོན་ཏན་བརྒྱད་ལྡན་སངས་རྒྱས་ལ།།
སུ་ཞིག་སྐྱབས་སུ་འཛིན་མི་བྱེད།།
བདེན་པ་གཉིས་ཀྱི་མཚན་ཉིད་དང༌།།
བསམ་མེད་གཉིས་སུ་མེད་པ་སོགས།།
ཡོན་ཏན་བརྒྱད་ལྡན་དམ་པའི་ཆོས།།
སུ་ཞིག་གི་ནི་སྐྱབས་མ་ཡིན།།
ཆགས་ཐོགས་དམན་པའི་སྒྲིབ་ལས་གྲོལ།།
ཇི་ལྟ་ཇི་སྙེད་ནང་རིག་པ།།.
རིག་གྲོལ་ཡོན་ཏན་བརྒྱད་ལྡན་པའི།།
འཕགས་ཚོགས་སུ་ཡི་སྐྱབས་གནས་མིན།།
༨.
བྱམས་པའི་ཆུ་དང་སྙིང་རྗེའི་སར་རྒྱས་པ།།.
བྱང་ཆུབ་སེམས་ཀྱི་དཔག་བསམ་ལྗོན་པ་ཆེ།།
སྐྱེས་བུའི་འདོད་དོན་བདེ་བླག་འགྲུབ་པའི་དཔེ།།
དབྱངས་ཅན་མགྲིན་པར་གནས་ཀྱང་རྙེད་དཀའ་སྙམ།།
69

20 བྱང་ཆུབ་སེམས་ཀྱི་བསྟོད་པ།
ཇི་ལྟར་བྱང་ཆུབ་སེམས་མཆོག་གི།
ཕན་པའི་བསམ་པས་འགྲོ་ཀུན་ཁྱབ།།
དེ་ལྟར་ཕ་མ་དྲང་སྲོང་དང་།།
ཚངས་པ་ལ་ཡང་ག་ལ་སྲིད།།
མེ་ཏོག་དབུས་ན་པུ ཎ་རི་ཀ་བཞིན།།
དགེ་སེམས་ཀུན་གྱི་ནང་ན་བྱང་སེམས་མཆོག།
དེ་དང་ལྡན་ན་འཕྲལ་དང་ཕུགས་སུ་བདེ།།
དེ་ཕྱིར་འབད་པ་ཀུན་གྱིས་བསྐྱེད་པར་བྱ།།
༡༡
རྣམ་པ་ཐམས་ཅད་མཁྱེན་པ་ཡང་།།
བྱང་ཆུབ་སེམས་མཆོག་ཁོ་ན་ལས།།
འབྱུང་ཕྱིར་གྲོལ་བར་འདོད་པ་དག།
འདི་ལ་ནན་ཏན་བྱ་བར་འོས།།
༡༢
རང་དང་གཞན་གྱི་དོན་བྱེད་པའི།།
ཐབས་མཆོག་ཅི་ཞེས་དཔྱད་པ་ན།།
རིན་ཆེན་བྱང་ཆུབ་སེམས་འབའ་ཞིག།
ཡིན་པར་ངེས་ནས་དགའ་བས་བསྐྱེད།།
70

བྱང་ཆུབ་སེམས་ཀྱི་བསྟོད་པ། ปฎิ
བན
འབྲས་བུ་ལན་ཅིག་མིན་འབྱིན་བྱང་སེམས་དགེ།
རྣམ་མཁྱེན་བར་དུ་མི་ཟད་ཡོངས་སུ་འཕེལ།།
རྣམ་མཁྱེན་རེག་ནས་གཟུགས་སྐུའི་ཆུ་འཛིན་ལས།།
དམ་ཆོས་ཆར་གྱིས་འགྲོ་དགེ་མྱུ་གུ་རྒྱས།།
༡༤
རིག་པའི་ནང་ན་ནང་དོན་རིག།
རིན་ཆེན་ནང་ན་ཡིད་བཞིན་ནོར།།
མྱུར་འགྲོའི་ནང་ན་ཅང་ཤེས་ཏེ།།
སེམས་ཀྱི་ནང་ན་བྱང་ཆུབ་སེམས།།
བ་
ཉི་མ་ཟླ་བ་སྒྲོན་མ་གློག་གི་ཕྲེང་།།
གསལ་མོད་ནང་གི་མུན་སྟུག་ག་ལ་སེལ།།
བྱང་ཆུབ་སེམས་འདི་འགྲོ་བའི་ནང་གི་སྨག།
མཐའ་དག་རྩད་ནས་འབྱིན་པར་དམ་པས་བསྔགས།།
བས
ཕན་བདེ་ཀུན་གྱི་འབྱུང་བའི་གནས།།
རྒྱལ་བའི་སྲས་ཀྱི་བྱང་ཆུབ་སེམས།།
དེ་ལ་ཡིད་བཞིན་ནོར་བུ་ཡིས།།
འགྲན་པའི་ནུས་པ་ཡོད་རེ་སྐན།།
71

ปา བྱང་ཆུབ་སེམས་ཀྱི་བསྟོད་པ།
1-
ཆུ་ཤིང་རང་འབྲས་བསྐྱེད་ནས་འཛད།།
སླར་ཡང་འབྲས་བུ་འབྱིན་མི་ནུས།།
བྱང་ཆུབ་སེམས་ཀྱིས་ཟིན་པའི་དགེ།
འབྲས་བུ་འབྱིན་ཡང་མི་ཟད་འཕེལ།།
༡༨
ཡོངས་འདུ་ས་བརྟོལ་རྩར་ཕྱིན་ནས།།
སྨོན་ན་དེ་བཞིན་འདོད་དོན་འགྲུབ།།
བྱང་ཆུབ་སེམས་ཀྱང་འགྲོ་བ་ཡི།།
འདོད་དོན་རྫོགས་པར་བྱེད་ལ་དབང་།།
༡༩
ལྗོན་པ་འདབ་འབྲས་གཡུར་ཟ་བ།།
འཛིན་མའི་ཐིག་ལེར་བརྟེན་ནས་ཡིན།།
འཁོར་འདས་དགེ་མཚན་ཇི་སྙེད་པ།།
བྱང་ཆུབ་སེམས་ལ་བརྟེན་ནས་ཡིན།།
༢༠
འདི་ནས་རྣམ་མཁྱེན་རེག་གི་བར།།
གཅིག་ཏུ་གཟུང་བར་བྱ་བའི་ཆོས།།
ཕན་བདེ་འབུམ་ཕྲག་འཕྲོ་བའི་གཞི།།
བྱང་ཆུབ་སེམས་ཏེ་དམ་པ་གླེང་།།
72

བྱང་ཆུབ་སེམས་ཀྱི་བསྟོད་པ། มา
༢༠
སེམས་ཅན་རེ་རེའི་སྐྱོན་ཀུན་སེལ།།
རེ་རེའང་ཡོན་ཏན་མཐའ་ཀླས་པ།།་
སྐྱེད་འདོད་བྱང་ཆུབ་སེམས་མཆོག་སྟེ།།
རྨད་བྱུང་ལས་ཀྱང་འདི་རྨད་བྱུང༌།།
11
ཀུན་ལ་ཕན་པར་འདོད་ན་བྱང་སེམས་དགོས།།
ཀུན་དང་མཛའ་བར་འདོད་ན་བྱང་སེམས་དགོས།།
ཀུན་གྱིས་བློ་གཏད་འདོད་ན་བྱང་སེམས་དགོས།།
ཀུན་གྱི་བཤེས་གཉེན་འདོད་ན་བྱང་སེམས་དགོས།།
འགྲོ་ལ་ཕན་པར་བཞེད་པ་ཡིས།།
འགྲོ་ལ་གང་གིས་ཕན་འགྱུར་ཞེས།།
འགྲོ་ལ་བརྩེ་བས་དགོངས་པ་ན།།
བྱང་ཆུབ་སེམས་མཆོག་འདི་ཉིད་གཟིགས།།
ཞ་
གདུང་བ་འཇིལ་ལ་བསིལ་ཟེར་ཅན།།
སྨག་རུམ་སེལ་ལ་ནམ་མཁའི་ནོར།།
ཀུན་ནས་ཉོན་མོངས་འབྱིན་པ་ལ།།
བྱང་ཆུབ་སེམས་ཀྱི་ཟླར་མི་འོས།།
73

༧༤ བྱང་ཆུབ་སེམས་ཀྱི་བསྟོད་པ།
བ་
སེམས་ཀྱི་ཟླ་བ་བྱང་ཆུབ་སེམས།།
སེམས་ཀྱི་ཉི་མ་བྱང་ཆུབ་སེམས།།
སེམས་ཀྱི་ནོར་བུ་བྱང་ཆུབ་སེམས།།
སེམས་ཀྱི་བདུད་རྩི་བྱང་ཆུབ་སེམས།།
96
རང་ཕན་འདོད་ན་བྱང་ཆུབ་སེམས་མཆོག་བསྐྱེད།།
གཞན་ཕན་འདོད་ན་བྱང་ཆུབ་སེམས་མཆོག་བསྐྱེད།།
བསྟན་པའི་སྲི་ཞུ་འདོད་ན་བྱང་སེམས་བསྐྱེད།།
བདེ་ལམ་འདོད་ན་བྱང་ཆུབ་སེམས་མཆོག་བསྐྱེད།།
བླ་མེད་བྱང་ཆུབ་འཐོབ་བྱེད་སེམས།།
མི་དགེ་དྲི་མ་འཁྲུད་པས་ཆུ།།
དགེ་བ་སྡུད་པས་ལག་པ་སྟེ།།
དམ་པའི་ཆོས་སུ་སྐུལ་བས་ལྕག།
ཀ
འདབ་བརྒྱ་འགྲོལ་བར་མི་བྱེད་ཅིང་།།
ཀུ་མུད་ཟུམ་པའི་བྱ་བ་བྲལ།།
འདམ་རྫབ་སྐེམ་པར་མི་བྱེད་པའི།།
བྱང་ཆུབ་སེམས་ཀྱི་འོད་བརྒྱ་པ།།
74

བྱང་ཆུབ་སེམས་ཀྱི་བསྟོད་པ། ม
༢༩
འདི་ནས་བྱང་ཆུབ་སྙིང་པོའི་བར།།
བྱང་ཆུབ་སེམས་དང་འབྲལ་མི་བྱ།།
དེ་བཞིན་སྨོན་དང་བྱིན་བརླབ་པར།།
བླ་དཀོན་རྣམས་ལ་གསོལ་བ་གདབ།།
ཟབ
ཚ་བས་གདུང་ཞིང་དུབ་པའི་མགྲོན།།
ལྗོན་གྲིབ་སྣུམ་པོ་ཐོབ་ན་བདེ།།
སྲིད་ལམ་རྒྱུ་ཞིང་ངལ་བའི་འགྲོ།།
རིན་ཆེན་བྱང་སེམས་སྐྱེས་ན་བདེ།།
༡ .
དབུལ་དང་ཕྱུག་གི་རྣམ་དབྱེ་མེད།།
མཁས་དང་བླུན་པོའི་ཁྱད་མི་འབྱེད།།
མཆོག་དམན་མཉམ་པར་ཕན་བྱེད་པ།།
བྱང་ཆུབ་སེམས་ཀྱི་རིན་པོ་ཆེ།།
11
ཡུལ་དུས་གནས་སྐབས་རིགས་དྲུག་གི།
ཁྱད་པར་རྣམ་སྤངས་ཕན་པ་ཡི།།
བསམ་དང་སྦྱོར་བས་འཇུག་བྱེད་པ།།
སངས་རྒྱས་ས་བོན་བྱང་ཆུབ་སེམས།།
75

عالم བྱང་ཆུབ་སེམས་ཀྱི་བསྟོད་པ།
ཞུམ་པའི་སྐབས་སུ་སྤྲོ་བ་སྐྱེད།།
འབྱོར་པའི་སྐབས་སུ་ཁེངས་པ་སེལ།།
སྲིད་ན་སླུ་བ་མེད་པའི་བཤེས།།
བྱང་ཆུབ་སེམས་ལས་གཞན་མ་མཆིས།།
འདི་ན་ཕན་པའི་དཔེ་ཇི་སྙེད།།
ཕྱོགས་འགའ་ཞིག་ཏུ་བསྡུས་ན་ཡང༌།།
རྨད་བྱུང་བྱང་ཆུབ་སེམས་ཀྱི་ཆར།།
རྨི་ལམ་དུ་ཡང་འགྲན་མི་བཟོད།།
རིན་ཆེན་དང་པོ་ཇི་ལྟ་བར།།
འབྱོར་རྒུད་རྐྱེན་གྱིས་མི་འགྱུར་བ།།
བྱང་ཆུབ་སེམས་ཀྱི་རོ་མཆོག་གིས།།
བདུད་རྩི་ལ་ཡང་འཕྱ་བར་བྱེད།།
བ་
ཤེས་བྱའི་མཆོག་གྱུར་བྱང་ཆུབ་སེམས།།
བསླབ་བྱའི་མཆོག་གྱུར་བྱང་ཆུབ་སེམས།།
བླང་བྱའི་མཆོག་གྱུར་བྱང་ཆུབ་སེམས།།
བསྒོམ་བྱའི་མཆོག་གྱུར་བྱང་ཆུབ་སེམས།།
76

བྱང་ཆུབ་སེམས་ཀྱི་བསྟོད་པ། ༧༧
ཀླུང་གིས་ཆུ་ཡི་གཏེར་ཇི་བཞིན།།
ཆུ་ཡི་གཏེར་གྱིས་ཆུ་འཁུར་བཞིན།།
ཆུ་འཁུར་གྱིས་ཀྱང་འཛིན་མ་བཞིན།།
བྱང་ཆུབ་སེམས་ཀྱིས་འགྲོ་འདི་མཛེས།།
༨
རིན་ཆེན་གཏེར་དང་འདོད་འཇོའི་བ།།
ལམ་འཇུག་རྣམས་ཀྱི་ངལ་གསོའི་སྟེགས།།
སྨན་གྱི་མཆོག་ལས་ཕུལ་བྱུང་བ།།
བྱང་ཆུབ་སེམས་ཞེས་དམ་པར་གྲགས།།
ན་
རྣམ་པ་ཐམས་ཅད་མཁྱེན་པའི་སར།།
བདེ་བླག་ཏུ་ནི་འགྲོ་འདོད་ན།།
རྒྱལ་སྲས་རྣམས་ཀྱི་བྱང་ཆུབ་སེམས།།:
འདི་ལ་མ་བསྟེན་ཐབས་གཞན་ཅི།།
གཞན་དོན་སེམས་པ་ལ་སོགས་པའི།།
རབ་དགའ་ཆུ་གཏེར་འཕེལ་བྱེད་པ།།
བྱང་ཆུབ་སེམས་ཀྱི་ཟླ་གཞོན་འདིས།།
བསིལ་ཟེར་ཅན་ཡང་སྨ་འབེབས་བགྱིད།།
7.7

༧ར བྱང་ཆུབ་སེམས་ཀྱི་བསྟོད་པ།
༤༡
ཉོན་མོངས་མྱུ་གུ་གཅོད་པ་ཡིས།།
རལ་གྲིའི་བྱ་བ་ཉེར་གནས་པ།།
བྱང་ཆུབ་སེམས་ཞེས་བྱ་བ་འདི།།
འགྲོ་ཀུན་སྲུང་བར་བྱེད་པའི་མཚོན།།
44
འབྱོར་པའི་ཚེ་ན་ཁེངས་པ་མེད།།
རྒུད་པའི་ཚེ་ན་ཞུམ་པ་མེད།།
གཞན་གྱིས་རྫི་བར་མི་ནུས་པ།།
རིན་ཆེན་དང་པོའི་བྱང་ཆུབ་སེམས།།
ཀུན་ནས་ཉོན་མོངས་རྣམ་གསུམ་གྱི།།
བུད་ཤིང་སྐམ་པོ་སྲེག་པ་ཡིས།།
བྱང་ཆུབ་སེམས་ཀྱི་མེ་ཆེན་པོ།།
ཐ་མལ་མེ་ཡི་རྗེས་མི་འགྲོ།
སྲིད་ན་སྙན་པའི་སྒྲ་གང་ཞེས།།
དམ་པ་དུ་མས་དཔྱད་ན་ཡང་།།
བྱང་ཆུབ་སེམས་ཞེས་བྱ་བའི་སྒྲ།
འདི་ལས་གཞན་དུ་མི་གསན་སྙམ།།
78

བྱང་ཆུབ་སེམས་ཀྱི་བསྟོད་པ། ༧༩
བྱང་ཆུབ་སེམས་ཀྱི་རོ་མྱོང་བ།།
དེ་དག་བུར་ཤིང་འོ་མ་དང་།།
ས་ཧ་ཀཱ་ར་སྦྲང་རྩི་ཡི།།
རོ་གཞན་དག་གིས་ག་ལ་དགའ།།
༤༦
སྲིད་ཞིའི་མཐའ་ལ་མི་ལྷུང་བར།།
མི་གནས་མྱང་འདས་གྲོང་ཁྱེར་དུ།།
བགྲོད་པའི་ལམ་ཆེན་བྱང་ཆུབ་སེམས།།
གྲོལ་བར་འདོད་པས་བསྟེ་ན་བྱ་ཉིད།།
ཆུ་ཡི་རྙོག་མ་དྭངས་བྱེད་པ།།
ཀེ་ཏ་ཀ་སོགས་མང་མོད་ཀྱི།།
ཉོན་མོངས་རྙོག་མ་དྭངས་བྱེད་པ།།
བྱང་ཆུབ་སེམས་ལས་གཞན་རྙེད་དཀའ།།
༤༨
མར་ཤེས་དྲིན་དྲན་དྲིན་གཟོ་བ།།
བྱམས་དང་སྙིང་རྗེ་ལྷག་པ་ཡི།།
བསམ་པ་ལས་བྱུང་བྱང་ཆུབ་སེམས།།
རང་གཞན་ཕན་བདེ་འབྱུང་བའི་གནས།།
79

༨༠ བྱང་ཆུབ་སེམས་ཀྱི་བསྟོད་པ།
4.
མང་ཐོས་བཙུན་ལ་སྒྲུབ་ཚུགས་འཛིན།།
རྣམ་པར་དཔྱོད་པའི་བློ་ལྡན་ཡང་།།
བྱང་ཆུབ་སེམས་དང་མི་ལྡན་ན།།
དེ་ལ་སུ་ཞིག་སྨོན་པར་བྱེད།།
༥༠
བྱང་ཆུབ་སེམས་ཀྱིས་རྣམ་འཚེ་སྤོང༌།།
བྱང་ཆུབ་སེམས་ཀྱིས་སྡུག་བསྔལ་འདོན།།
བྱང་ཆུབ་སེམས་ཀྱིས་འཇིགས་པ་འབྲལ།།
བྱང་ཆུབ་སེམས་ཀྱིས་ཉེས་སྤྱོད་འགོག།
༥༡
བྱང་ཆུབ་སེམས་འདྲའི་བརྟན་པ་གང་།།
བྱང་ཆུབ་སེམས་འདྲའི་སྙིང་སྟོབས་གང༌།།
བྱང་ཆུབ་སེམས་འདྲའི་སྤོབས་པ་གང༌།།
བྱང་ཆུབ་སེམས་འདྲའི་ཞི་བ་གང་།།
༥༠
ཀུན་སློང་བྱང་ཆུབ་སེམས་མཆིས་ན།།
སྦྱོར་བའང་དགེ་བ་རྒྱ་ཆེན་འགྱུར།།
ནད་སེལ་སྨན་གྱི་རྩ་བ་ལས།།
སྨན་གྱི་མྱུ་གུ་འབྱུང་བ་ཡིན།།
80

བྱང་ཆུབ་སེམས་ཀྱི་བསྟོད་པ། .༨༡
པ་
བྱང་ཆུབ་སེམས་ཀྱིས་མངོན་མཐོ་འགྲུབ།།
བྱང་ཆུབ་སེམས་ཀྱིས་ངེས་ལེགས་འགྲུབ།།
དེ་ཕྱིར་བྱང་ཆུབ་སེམས་ཀྱི་གཏམ།།
དམ་པ་དག་གི་ཞལ་དུ་གནས།།
བྱང་སེམས་སྐྱེས་ན་ཕལ་པ་ཡང་།།
བྱང་ཆུབ་སེམས་དཔའི་མིང་འཐོབ་ཅིང༌།།
ལྷ་དང་བཅས་པའི་འཇིག་རྟེན་གྱི།།
ཕྱག་བྱ་བཀུར་བའི་གནས་སུ་འགྱུར།།
༥་
གཞན་ཕན་ལས་སུ་སྦྱོར་བ་ན།།
ཚ་གྲང་བཀྲེས་སྐོམ་ངལ་སོགས་ཀྱིས།།
སྐྱོ་བ་མེད་པར་རབ་སྤྲོ་བ།།
བྱང་ཆུབ་སེམས་ཀྱི་ཆ་ཤས་སྙམ།།
ཟ་
༥༦
བྱང་ཆུབ་སེམས་དང་མི་ལྡན་ན།།
མི་གནས་མྱང་འདས་འཐོབ་མི་འགྱུར།།
མི་གནས་མྱང་འདས་མ་ཐོབ་ན།།
འཆིང་བ་གཉིས་སུ་ཐོགས་པར་འགྱུར།།
81

བྱང་ཆུབ་སེམས་ཀྱི་བསྟོད་པ།
༨༣
ཝ
འཁོར་སྒྱར་མི་གཙང་གནས་མི་འབྱོན།།
བྱང་སེམས་སྡིག་པའི་ཡིད་ལ་མིན།།
བྱང་ཆུབ་སེམས་མཆོག་སྐྱེ་འདོད་ན།།
སྟོབས་བཞིས་རང་རྒྱུད་དག་པ་གཅེས།།
༥༨
ལོངས་སྤྱོད་ཡོངས་སུ་རྒྱས་པའི་སར།།
འཁོར་སྒྱུར་གདན་ནི་དྲང་བར་འོས།།
དགེ་བ་རྒྱས་པའི་ཡིད་ལ་ཡང་།།
བྱང་ཆུབ་སེམས་ཀྱི་མྱུ་གུ་སྐྱེ།།
༥༩
བྱང་ཆུབ་སེམས་ཀྱིས་གནོད་སེམས་སྤོང་།།
བྱང་ཆུབ་སེམས་ཀྱིས་ཡིད་བྱེད་འཐོབ།།
བྱང་ཆུབ་སེམས་ཀྱིས་ཤེས་རབ་སྐྱེད།།
བྱང་ཆུབ་སེམས་མཆོག་གཟུང་ན་ལེགས།།
རང་གི་དོན་དུ་གཞན་དག་ལ།།
རྨི་ལམ་དུ་ཡང་མི་འབྱུང་བ།།
སེམས་ཅན་ཀུན་གྱི་དོན་སེམས་པ།།
རྨད་བྱུང་བྱང་ཆུབ་སེམས་ལ་སྣང༌།།
82

: བྱང་ཆུབ་སེམས་ཀྱི་བསྟོད་པ། ༨༣
རྒྱལ་སྲས་སྤྱོད་པ་མཐའ་དག་གི།
རྟེན་དུ་གྱུར་པ་བྱང་ཆུབ་སེམས།།
ལྗོན་ཤིང་ཡལ་འདབ་རྒྱས་པ་ཡི།།
རྟེན་དུ་གྱུར་པ་འཛིན་མ་བཞིན།།
པན
བྱང་ཆུབ་སེམས་ལ་བདག་གཞན་མཉམ་པ་ཡོད།།
བྱང་ཆུབ་སེམས་ལ་བདག་གཞན་བརྗེ་བ་ཡོད།།
བྱང་ཆུབ་སེམས་ལ་བདག་པས་གཞན་གཙེས་ཡོད།།
བྱང་ཆུབ་སེམས་ལ་དོན་གཉིས་གྱ་ནོམ་ཡོད།།
བྱང་ཆུབ་སེམས་དང་མི་ལྡན་ན།།
ཆོས་གཞན་ལྡན་ཡང་འཚང་མི་རྒྱ།།
སྲོག་གི་དབང་པོ་མི་ལྡན་ན།།
དབང་པོ་གཞན་དག་དོན་མི་བྱེད་།།
བྱང་ཆུབ་སེམས་ཀྱིས་རྙེད་པ་དང༌།།
བཀུར་སྟི་སྙན་པར་གྲགས་པ་ལ།།
མི་འཇུག་གལ་ཏེ་བྱུང་ན་ཡང་།།
གསེར་བཞིན་རྣམ་པར་འགྱུར་བ་མེད།།
83

༨༤ བྱང་ཆུབ་སེམས་ཀྱི་བསྟོད་པ།
་༥
བྱང་ཆུབ་སེམས་ཀྱི་དགེ་བ་ལ།།
རྒྱལ་བ་ཡིས་ཀྱང་འཇལ་མི་སྤྱོད།།
འཇིག་རྟེན་ཉན་ཐོས་རང་སངས་རྒྱས།།
འཕགས་མཆོག་གིས་ལྟ་སྨོས་ཅི་དགོས།།
མཁའ་ལ་མངོན་མཐོ་ཉིན་མོར་བྱེད།།
དམན་གནས་འགྲོ་བ་ཡོངས་ཀྱི་མིག།
མངོན་པར་མཐོ་བའི་བྱང་ཆུབ་སེམས།།
དམན་གནས་འགྲོ་ལ་བླང་དོར་སྟོན།།
༦
པདྨས་སྐྱུགས་པའི་མེ་ཏོག་བཅུད།།
བུང་བ་ཀུན་གྱི་དགའ་བའི་དཔལ།།
བྱང་ཆུབ་སེམས་ཀྱིས་བཤད་པའི་ཆོས།།
སྐྱེ་བོ་ཀུན་གྱི་དགའ་བའི་དཔལ།།
བཙལ་ཀྱང་སྙན་ངག་མཁན་དག་གིས།།
བྱང་ཆུབ་སེམས་ཀྱི་དཔེ་མ་རྙེད།།
བྱང་ཆུབ་སེམས་དང་མཚུངས་བརྗོད་པ།།
དཔེ་ཡིས་ཀྱང་ནི་དབུལ་བ་སྙམ།།
84

བྱང་ཆུབ་སེམས་ཀྱི་བསྟོད་པ། ༨༥
པ༩
ཕྱུགས་ཀྱི་ཤིང་རྟ་ལ་སོགས་ལྟའི།།
བྱང་ཆུབ་སེམས་དཔའ་དེ་དག་ལས།།
དེ་བཞིན་གཤེགས་པའི་རྫུ་འཕྲུལ་ལྟའི།།
བྱང་ཆུབ་སེམས་དཔའ་མཆོག་ཏུ་བསྔགས།།
ཐ༠
གྲུ་ཡིས་ཕ་རོལ་སྒྲོལ་བར་བྱེད།།
ཁབ་ཀྱིས་གྱོན་པ་འདྲུབ་པར་བྱེད།།
མགྱོགས་འགྲོས་འདོད་པའི་གནས་སུ་སྐྱེལ།།
བྱང་ཆུབ་སེམས་ཀྱིས་སངས་རྒྱས་འཐོབ།།
བ༡
ཆགས་སོགས་གཉེན་པོ་མི་སྡུག་སོགས།།
དྲུངས་ནས་འབྱིན་པར་མི་བྱེད་ཀྱང་།།
བྱང་ཆུབ་སེམས་མཆོག་ཀུན་གཉེན་དུ།།
གྱུར་ནས་སྤང་བྱ་ཀུན་ལས་རྒྱལ།།
བྱང་ཆུབ་སེམས་ཀྱིས་རང་རྒྱུད་འདུལ།།
བྱང་ཆུབ་སེམས་ཀྱིས་གཞན་རྒྱུད་འདུལ།།
བྱང་ཆུབ་སེམས་ཀྱིས་ཀུན་ལ་གུས།།
བྱང་ཆུབ་སེམས་ཀྱིས་ཀུན་མཉམ་མཐོང༌།།
85

རཱ༦ བྱང་ཆུབ་སེམས་ཀྱི་བསྟོད་པ།
འདབ་བརྒྱའི་གཉེན་གྱིས་མུན་པ་སེལ།།
ཀུན་མུད་གཉེན་གྱིས་གདུང་བ་འཕྲོག།
ཡིད་བཞིན་ནོར་བུས་འདོད་པ་འཇོ།།
བྱང་ཆུབ་སེམས་ཀྱིས་དོན་ཀུན་འཐོབ།།
གསེར་སྣང་ཞེས་བྱའི་དངུལ་ཆུ་ཡིས།།
ལྕགས་ཁམས་གསེར་དུ་སྒྱུར་བར་བྱེད།།
བྱང་ཆུབ་སེམས་ཀྱིས་མི་གཙང་ལུས།།
སངས་རྒྱས་སྐུ་རུ་སྒྱུར་བར་བྱེད།།
#4
དྲང་ཞིང་བསམ་པ་རྒྱ་ཆེན་ལྡན།།
བློ་གྲོས་ཀུ་ཤའི་རྩེ་མོས་སྤ།།
མཆོད་འོས་སྐྱེས་བུ་དམ་པ་ཡི།།
འཇུག་བྱ་བྱང་ཆུབ་སེམས་ཁོ་ན།།
ཐོཔ
ནམ་མཁའི་མཐའ་དང་མཉམ་པའི་འགྲོ།
དངོས་སམ་ཡང་ན་བརྒྱུད་ཀྱང་རུང་།།
འཕྲལ་དང་ཡུན་གྱི་བདེ་བ་ལ།།
བྱང་ཆུབ་སེམས་ཀྱིས་སྦྱོར་བར་བྱེད།།
86

བྱང་ཆུབ་སེམས་ཀྱི་བསྟོད་པ། โม
བྱང་ཆུབ་སེམས་ཀྱི་མྱུར་བ་གསལ་བའི་གློག།
བྱང་ཆུབ་སེམས་ཀྱི་ཟབ་པ་ཆུ་ཡི་གཏེར།།
བྱང་ཆུབ་སེམས་ཀྱི་ཕ་མཐའ་ལྷ་ཡི་ལམ།།
བྱང་ཆུབ་སེམས་ཀྱི་བརྟན་པ་རི་ཡི་དབང་།།
ཐ༨
ཀུན་གསལ་ལམ་དུ་ཉིན་མོར་བྱེད་པ་རྒྱུ།།
རྒྱ་མཚོའི་ངོགས་སུ་ཕྱོགས་ཀྱི་གླང་པོ་རྒྱུ།།
ཀུན་གྱི་རྣ་བར་ཐུབ་པའི་སྙན་པ་རྒྱུ།།
སྐྱེས་མཆོག་ཐུགས་ལ་བྱང་ཆུབ་སེམས་འདི་རྒྱུ།།
ཐ་
ཐེག་ཆེན་འགའ་ཞིག་བྱང་སེམས་ཀྱི།།
ངོ་བོ་འགའ་རྒྱུ་འགའ་འབྲས་ཏེ།།
དེ་ཡི་ཕྱིར་ཡང་བྱང་ཆུབ་སེམས།།
ཐེག་པ་ཆེན་པོར་གསུངས་པ་སྙམ།།
ར༠
བྱང་ཆུབ་སེམས་ཀྱིས་སྨྲས་པའི་ཚིག།
གཞན་ཕན་སྙིང་པོར་འགྱུར་བ་སྟེ།།
ཁུ་བྱུག་སྙན་པར་སྒྲོག་པའི་སྒྲ།།
རྣ་བ་ཡི་ནི་དཔལ་དུ་འགྱུར།།
87

༨༨ . བྱང་ཆུབ་སེམས་ཀྱི་བསྟོད་པ།
༨༡.
ཇི་ལྟ་ཇི་ལྟར་རྒྱལ་སྲས་ལ།།
རྐྱེན་ངན་དྲག་པོ་འབྱུང་འགྱུར་བ།།
དེ་ལྟ་དེ་ལྟར་དགེ་གྲོགས་སུ།།
འགྱུར་བ་བྱང་ཆུབ་སེམས་ལས་སྙམ།།
ར༣
བྱང་ཆུབ་སེམས་ནི་མར་ཤེས་དྲིན་དྲན་ལས།།
བྱང་ཆུབ་སེམས་ནི་དྲིན་གཟོ་བྱམས་སྙིང་ལས།།
བྱང་ཆུབ་སེམས་ནི་ལྷག་པའི་བསམ་པ་ལས།།
སྐྱེ་ཕྱིར་དེ་དག་ལ་འབད་ཤིན་ཏུ་གཅེས།།
རག
རིན་ཆེན་ཆག་ཀྱང་རིན་པོ་ཆེ།།
རང་གི་མིང་ནི་མི་འདོར་བ།།
དེ་བཞིན་བྱང་ཆུབ་སེམས་ཉམས་ཀྱང་།།
རང་གི་མིང་ནི་གཏོང་མ་ཡིན།།
བཤན་པ་སྲོག་གི་གནད་ལ་མཁས།།
ཤིང་མཁན་ཤིང་གི་གནད་ལ་མཁས།།
རླབས་ཆེན་ཡིད་ཅན་རྒྱལ་བའི་སྲས།།
བྱང་ཆུབ་སེམས་ཀྱི་གནད་ལ་མཁས།།
88

བྱང་ཆུབ་སེམས་ཀྱི་བསྟོད་པ། ༨༩
ར་
བྱང་ཆུབ་སེམས་ཀྱི་ནོར་མཆིས་ན།།
མདོག་ངན་མདོག་བཟང་མེད་ཀྱང་བླ།།
སྙན་གྲགས་བཀུར་སྟི་མེད་ཀྱང་བླ།།
དགེ་བ་གཞན་དག་མེད་ཀྱང་བླ།།
༦
དམ་པ་གསུམ་གྱི་རྩིས་ཟིན་ན།།
རྣམ་མཁྱེན་རྒྱུ་རུ་འགྲོ་གསུངས་པ།།
དེ་ཡི་དང་པོ་བྱང་ཆུབ་སེམས།།
ཡིན་ཕྱིར་ནམ་ཡང་བརྗེད་མི་རུང་།།
རྭ-
ཡུལ་དུས་གནས་སྐབས་ཐམས་ཅད་དུ།།
རིས་བྲལ་སེམས་ཅན་ཀུན་གྱི་དོན།།
བློ་ལྡན་རེ་བ་མེད་པར་མཛད།།
བྱང་ཆུབ་སེམས་ལ་བརྟེན་ནས་ཡིན།།
༨༨
རྒྱུ་སྐར་དབུས་ན་ཟླ་བ་དང་།།
རི་བོའི་དབུས་ན་ལྷུན་པོ་བཞིན།།
གང་ལ་བྱང་ཆུབ་སེམས་ཡོད་པ།།
དེ་ནི་སྐྱེ་བོའི་དབུས་ན་བརྗིད།།
89

བྱང་ཆུབ་སེམས་ཀྱི་བསྟོད་པ།
སྐྱོ་བའི་ཚེ་ན་བྱང་ཆུབ་སེམས་དྲན་བྱ།།
འཇིགས་པའི་ཚེ་ན་བྱང་ཆུབ་སེམས་དྲན་བྱ།།
སྡུག་བསྔལ་འབྱུང་ཚེ་བྱང་ཆུབ་སེམས་དྲན་བྱ།།
བདེ་བ་འབྱུང་ཚེ་བྱང་ཆུབ་སེམས་དྲན་བྱ།།
བ•
སྙིང་སྟོབས་ཞན་ན་བྱང་སེམས་དྲན་པར་བྱ།།
གཞན་དོན་ལྷོད་ན་བྱང་སེམས་དྲན་པར་བྱ།།
ལེ་ལོ་བྱུང་ན་བྱང་སེམས་དྲན་པར་བྱ།།
ཉམ་ང་བྱུང་ན་བྱང་སེམས་དྲན་པར་བྱ།།
༩༡
ལྷ་ལམ་འདོམ་གྱིས་སུ་ཞིག་འཇལ།།
ཆུ་གཏེར་ཕུལ་གྱིས་སུ་ཞིག་གཤོར།།
ལས་ཚུལ་བློ་ཡིས་སུ་ཞིག་དཔྱོད།།
བྱང་སེམས་ཆེ་བ་སུ་ཞིག་བརྗོད།།
༩ཧ
གྲུ་ཆར་དུས་སུ་འབབ་ན་དགའ།།
ཞིང་དུ་ལོ་ཏོག་རྒྱས་ན་དགའ།།
མཁའ་དང་མཉམ་པའི་འགྲོ་བ་ཡི།།
རྒྱུད་ལ་བྱང་སེམས་སྐྱེ་ན་དགའ།།
90

བྱང་ཆུབ་སེམས་ཀྱི་བསྟོད་པ། ༩༡
ཐེག་ཆེན་བྱང་ཆུབ་སེམས་བསྐྱེད་ཀྱིས།།
ཕྱི་རོལ་པ་དང་ཉན་རང་ལས།།
བྱང་ཆུབ་སེམས་དཔའ་ཁྱད་པར་འཕགས།།
རྒྱུ་སྐར་དབུས་ན་ཟླ་བ་བཞིན།།
འདབ་བརྒྱ་པ་ལ་མེ་ཏོག་བཅུད།།
རྒྱལ་བའི་སྲས་ལ་བྱང་ཆུབ་སེམས།།
དེ་ཡིས་འགའ་ལ་ཕན་པ་ཙམ།།
འདི་ཡིས་ཡོངས་ལ་མཆོག་ཏུ་ཕན།།
༩-
རིན་ཆེན་བྱང་ཆུབ་སེམས་བརྟེན་ནས།།
འཕགས་མཆོག་སྨོན་ལམ་རྫོགས་པར་བྱེད།།
རང་གི་གདུལ་བྱ་ཡོངས་སུ་སྨིན།།
ཞིང་ཁམས་སྦྱོང་ལ་མངོན་དུ་ཕྱོགས།།
ཚངས་པའི་གནས་པ་རྣམ་བཞི་ལས།།
རིན་ཆེན་བྱང་ཆུབ་སེམས་མཆོག་སྐྱེ།།
རྒྱུ་དང་རྐྱེན་དག་ཚོགས་པ་ལས།།
འབྲས་བུ་སྐྱེ་བ་རིགས་པས་འཐད།།
91

༩༢ བྱང་ཆུབ་སེམས་ཀྱི་བསྟོད་པ།
༩.
ཉིན་བྱེད་ནོར་བུའི་སྣང་བ་ལ།།
བརྟེན་ནས་མིག་ལྡན་གཟུགས་ལ་ལྟ།།
བྱང་ཆུབ་སེམས་ཀྱིས་རྒྱལ་བའི་སྲས།།
མཁའ་དང་མཉམ་པའི་འགྲོ་ལ་ལྟ།།
༩༨
བརྩམ་ན་བྱང་ཆུབ་སེམས་ལས་བརྩམ།།
བསམ་ན་བྱང་ཆུབ་སེམས་ཉིད་བསམ།།
དཔྱད་ན་བྱང་ཆུབ་སེམས་སུ་དཔྱད།།
བརྟག་ན་བྱང་ཆུབ་སེམས་ལ་བརྟག།
༩་
གང་ལ་བྱང་སེམས་རྒྱན་ལྡན་པ།།
དེ་ལ་འཚེ་སེམས་ག་ལ་སྲིད།།
གཞན་གྱི་མནར་སེམས་སྤོང་བ་ལ།།
མ་བསྐུལ་བར་ཡང་ངང་གིས་འཇུག།
༡。。
གང་ཞིག་ཡོད་ན་སུ་ཡང་བླ།།
གཏན་དུ་ཉམས་པའི་སྐབས་མི་འབྱེད།།
རྨད་བྱུང་བྱང་ཆུབ་སེམས་མཆོག་སྟེ།།
དེ་ལ་བློ་ལྡན་སུ་མི་གུས།།
92

བྱང་ཆུབ་སེམས་ཀྱི་བསྟོད་པ། ༩༣
༡༠.༡
རྒྱལ་སྲས་བྱང་ཆུབ་སེམས་དཔའ་ཡི།།
སྤྲད་པ་སྤྱོད་པར་འདོད་པ་དག།
སྤྱོད་པའི་རྟེན་ཕྱིར་བྱང་ཆུབ་སེམས།།
ཐོག་མ་ཉིད་དུ་ནན་གྱིས་བསྐྱེད།།
༡༠༢
རྒྱལ་བ་བྱང་ཆུབ་སེམས་དཔའ་ལས།།
བྱང་ཆུབ་སེམས་དཔའ་བྱང་སེམས་ལས།།
བལྟམས་ཕྱིར་བྱང་ཆུབ་སེམས་མཆོག་གི།
ཆེ་བ་བློ་དང་ལྡན་པས་འཁུམས།།
J ག
འཁོར་ལོ་རིན་ཆེན་གར་སོང་གི།
རྗེས་སུ་རིན་ཆེན་གཞན་དག་འགྲོ།།
ཕུལ་བྱུང་བྱང་ཆུབ་སེམས་རྗེས་སུ།།
དགེ་ཆོས་མཐའ་དག་ངང་གིས་སྙེག།
༡༠༤
བཅོམ་ལྡན་བླ་མའི་གསུང་རབ་ཀྱི།།
འོ་མཚོ་ལས་བྱུང་སྙིང་པོ་མཆོག།
བྱང་ཆུབ་སེམས་ཏེ་འབད་པ་ཡིས།།
བྱང་ཆུབ་བར་དུ་གཅེས་པར་གཟུང་།།
93

བྱང་ཆུབ་སེམས་ཀྱི་བསྟོད་པ།
ཐབས
དྲི་བཞོན་ཞགས་པར་ཐེབས་པ་སྲིད།།
ཙན་དན་དྲོད་དང་ལྡན་པ་སྲིད།།
སྣང་བ་མུན་པར་འགྱུར་བ་སྲིད།།
བྱང་ཆུབ་སེམས་ཀྱིས་སླུ་མི་སྲིད།།
༡༠༦
བཅོས་མ་མིན་པའི་བྱང་ཆུབ་སེམས།།
སྐྱེ་བ་ཤིན་ཏུ་དཀའ་མོད་ཀྱི།།
བསྐལ་པ་སྟོང་དུ་འབད་དགོས་ཀྱང་།།
མི་ལྡོག་པ་ཡི་སྙིང་སྟོབས་གཅེས།།
༡༠
བྱང་སེམས་བྲམ་ཟེ་རྒྱལ་རིགས་དང༌།།
རྗེ་འུ་དམངས་ཀྱི་རིགས་ལ་ཡང་།།
ཁྱད་མེད་སྐྱེ་ཕྱིར་བཞི་ག་ཡིས།།
དད་གུས་སྤྲོ་བས་བླང་བར་འོས།།
༡༠༨
གང་གི་རྒྱུད་ལ་བྱང་སེམས་ཀྱིས།།
བརྒྱན་པ་དེ་དག་འགྲིབ་པ་བྲལ།།
རང་གཞན་ཉེས་པར་སྤྱོད་ལས་ཟློག།
རླབས་ཆེན་དགེ་ཆོས་སྡུད་ལ་དབང་།།
94

བྱང་ཆུབ་སེམས་ཀྱི་བསྟོད་པ། ༩༥
༡༠༩
དཔྱིད་ཀ་ཁུ་བྱུག་སྒྲོག་པའི་དབྱངས།།
སྒྲ་འཛིན་ལྡན་པ་དགའ་བའི་དཔལ།།
རྒྱལ་བའི་སྲས་ཀྱི་བྱང་ཆུབ་སེམས།།
ལུས་ཅན་ཀུན་གྱི་ཕན་བདེའི་དཔལ།།
༡༡。
མཁའ་ཁྱབ་སེམས་ཅན་དོན་གྱི་ཕྱིར།།
སངས་རྒྱས་གོ་འཕང་འཐོབ་འདོད་པ།།
བྱང་ཆུབ་སེམས་ཏེ་གང་ལ་མངའ།།
དེ་ནི་གཞན་དང་ག་ལ་མཚུངས།།
༡༡༡
ལྷ་དང་བཅས་པའི་འགྲོ་བ་ཀུན།།
གནས་སྐབས་འཁོར་བའི་བདེ་བ་དང་།།
མཐར་ཐུག་རྫོགས་པའི་བྱང་ཆུབ་ཏུ།།
བྱང་ཆུབ་སེམས་ཀྱིས་མགྲོན་དུ་གཉེར།།
༡༡༢
ནོར་དང་ལུས་སྲོག་ཀུན་བཏང་ནས།།
རིན་ཆེན་བྱང་ཆུབ་སེམས་བསྲུང་བྱ།།
ཅི་ཕྱིར་ཐམས་ཅད་མཁྱེན་པ་ཡང་།།
འདི་ཡིས་བདེ་བླག་འཐོབ་པ་ཡིན།།
95

عافی བྱང་ཆུབ་སེམས་ཀྱི་བསྟོད་པ།
11
ཐེག་པ་ཆེན་པོའི་བྱང་ཆུབ་སེམས།།
རྟེན་དང་མཚན་ཉིད་རབ་ཏུ་དབྱེ།།
འཇལ་བར་བྱེད་པའི་དཔེ་སོགས་ཀྱིས།།
ཇི་བཞིན་གཏན་ལ་དབབ་པར་བྱ།།
༡༡༤
ཐོག་མ་མེད་ནས་འཁོར་བ་ན།།
སྡུག་བསྔལ་གསུམ་གྱིས་རབ་མནར་བའི།།
སེམས་ཅན་ནད་པ་ཇི་སྙེད་པ།།
བྱང་ཆུབ་སེམས་ཀྱི་བདུད་རྩིས་གསོ།།
༡རྒྱ་
མཆོད་སོགས་ཡན་ལག་རྣམ་བདུན་གྱི།།
སྦྱོར་བས་བྱང་ཆུབ་སེམས་སྐྱེད་རྒྱས།།
ཆུ་ལུད་སོགས་ཀྱི་སྦྱོར་བ་ཡིས།།
མྱུ་གུ་སྐྱེད་ཅིང་རྒྱས་པ་བཞིན།།
༡ནས
ཀུན་ལ་འཚེ་བའི་བསམ་པ་སྤོང༌།།
དངོས་སམ་བརྒྱུད་ནས་གཞན་དོན་འཇུག།
རྐྱེན་གང་གིས་ཀྱང་གཡོ་མེད་པ།།
བྱང་ཆུབ་སེམས་ཀྱི་ཆ་ཤས་སྙམ།།
96

བྱང་ཆུབ་སེམས་ཀྱི་བསྟོད་པ། ༩༧
9མ
བྱང་ཆུབ་སེམས་ཀྱིས་སྦྱིན་པ་དང༌།།
ཚུལ་ཁྲིམས་བཟོད་བརྩོན་བསམ་གཏན་དང་།།
དེ་ཉིད་རྟོགས་པའི་ཤེས་རབ་ཀུན།།
ཕུལ་དུ་ཕྱིན་པར་བྱེད་པ་ཡིན།།
༡༡༨
ས་སྟེང་སྐྱེ་བོའི་རྣམ་དཀར་སེམས།།
གཅིག་ཏུ་བསྡུས་པར་གྱུར་པས་ཀྱང༌།།
ས་བརྟོལ་དག་གིས་ཡོངས་འདུ་བཞིན།།
བྱང་ཆུབ་སེམས་ཀྱི་ཆར་མི་ཕོད།།
༡༡༩
བྱང་ཆུབ་སེམས་ཀྱིས་རྒྱུད་བརླན་ན།།
སྡིག་པ་སྤོང་ལ་དགའ་བར་འགྱུར།།
དགེ་བ་སྒྲུབ་ལ་དགའ་བར་འགྱུར།།
འཇིགས་པ་སེལ་ལ་དགའ་བར་འགྱུར།།
༡༢༠
བྱང་ཆུབ་སེམས་དང་མཛའ་གྱུར་ན།།
དེ་ནི་རི་རབ་བཞིན་དུ་བརྟན།།
ཉམ་ང་ཆེ་ཐང་ཅི་བྱུང་ཡང་།།
སེང་གེ་བཞིན་དུ་ཡ་ང་བྲལ།།
97

བྱང་ཆུབ་སེམས་ཀྱི་བསྟོད་པ།
བྱམ
བྱང་ཆུབ་སེམས་མཆོག་བཅོས་མིན་སྐྱེས།།
མི་ཉམས་གོང་དུ་རྣམ་འཕེལ་ན།།
རྣམ་པ་ཐམས་ཅད་མཁྱེན་པ་ཡི།།
གོ་འཕང་འཐོབ་པ་གོར་མ་ཆག།
༡ཞཀ
མངོན་མཐོའི་ཀ་མལ་རྣམ་པར་བཞད།།
ངེས་ལེགས་སྦྲང་རྩི་མྱོང་འདོད་པས།།
སྲས་བཅས་རྒྱལ་བའི་འབྱུང་གནས་མཆོག།
བྱང་ཆུབ་སེམས་ཀྱི་སྣང་བརྒྱ་བསྟེན།།
༡ཞག
ཇི་ལྟར་ལྷ་ལམ་རྒྱ་ཆེ་བ།།
དེ་བཞིན་བྱང་ཆུབ་སེམས་རྒྱ་ཆེ།།
ཇི་ལྟར་རིན་འབྱུང་གཏིང་ཟབ་པ།།
དེ་བཞིན་བྱང་ཆུབ་སེམས་འདི་ཟབ།།
བཞ
བྱང་ཆུབ་སེམས་ཀྱིས་རབ་ཡངས་པ།།
བརྟན་པའི་འཛིན་མའང་རྣམ་པར་གཡོ།།
ཡིད་བཞིན་ནོར་བུའི་རྗེས་འགྲོ་བ།།
འདི་ཡི་ནུས་པ་བརྣག་པར་དཀའ།།
98.

བྱང་ཆུབ་སེམས་ཀྱི་བསྟོད་པ། ༩༩
བཞས
ལྟ་བ་བྱང་ཆུབ་སེམས་འབྲེལ་མཆོག།
སྒོམ་པ་བྱང་ཆུབ་སེམས་འབྲེལ་མཆོག།
སྤྱོད་པ་བྱང་ཆུབ་སེམས་འབྲེལ་མཆོག།
འབྲས་བུ་བྱང་ཆུབ་སེམས་འབྲེལ་མཆོག།
༡༢༦
སྟོབས་ཀྱི་ཕུལ་ཕྱིན་བྱང་ཆུབ་སེམས།།
གཞན་ཕན་ཕུལ་ཕྱིན་བྱང་ཆུབ་སེམས།།
སྐྱོན་སྤོང་ཕུལ་ཕྱིན་བྱང་ཆུབ་སེམས།།
འཇིགས་བྲལ་ཕུལ་ཕྱིན་བྱང་ཆུབ་སེམས།།
རྒྱུད་ལ་བྱང་ཆུབ་སེམས་གནས་པ།།
དགེ་གཞན་ལ་སྦྱོར་དམན་ཡང་བླ།།
ཡིད་བཞིན་ནོར་བུ་རྙེད་པ་ན།།
ནོར་གཞན་འཚོལ་བ་ལྷོད་ཀྱང་བླ།།
༡༠༨
མཁས་ཁྲོད་བྱང་ཆུབ་སེམས་ཀྱིས་མཛེས།།
བླུན་ཁྲོད་བྱང་ཆུབ་སེམས་ཀྱིས་མཛེས།།
བར་ཁྲོད་བྱང་ཆུབ་སེམས་ཀྱིས་མཛེས།།
ཀུན་དགའ་བྱང་ཆུབ་སེམས་ཀྱིས་སྐྱེད།།
99

༡༠༠. བྱང་ཆུབ་སེམས་ཀྱི་བསྟོད་པ།
༡༣༩ .
བྱང་ཆུབ་སེམས་ཀྱིས་ཞལ་དཀྱིལ་མཛེས།།
བྱང་ཆུབ་སེམས་ཀྱིས་སྤྱན་དཀྱུས་མཛེས།།
བྱང་ཆུབ་སེམས་ཀྱིས་སྨྲ་བ་མཛེས།།
བྱང་ཆུབ་སེམས་ཀྱིས་སྤྱོད་ལམ་མཛེས།།
དག༠
རླབས་ཆེན་དགེ་བ་གང་ཡང་རུང་།།
བྱང་སེམས་མེད་པར་སྒྲུབ་པ་དཀའ།།
འདོད་པ་འཇོ་བའི་བ་མེད་པར།།
བསམ་དོན་ཡོངས་སུ་རྫོགས་པ་དཀའ།།
༡༡
བྱང་ཆུབ་སེམས་ཀྱི་ཕན་པ་མཆོག།
ཇི་སྲིད་འཁོར་བ་གནས་དེ་སྲིད།།
ནམ་མཁའི་མཐའ་དང་མཉམ་པ་ཡི།།
འགྲོ་བ་ཀུན་ལ་ཁྱད་མེད་འཇུག།
གཤ
བྱང་ཆུབ་སེམས་མཆོག་སློབ་དཔོན་ཏེ།།
བྱ་བ་མིན་ལས་ཡོངས་སུ་ཟློག།
ལྷག་པའི་བསམ་པ་ཀུན་ནས་སྐྱེད།།
གཞན་ཕན་སྙིང་པོ་འཛིན་དུ་འཇུག།
100

བྱང་ཆུབ་སེམས་ཀྱི་བསྟོད་པ།. ༡༠༡
ས་
སྐྱབས་འགྲོ་བྱང་ཆུབ་སེམས་བསྐྱེད་ཅིང་།།
བསོད་ནམས་ཡེ་ཤེས་ཚོགས་བསགས་ནས།།
ཀུན་ཀྱང་བླ་ན་མེད་པ་ཡི།།
བྱང་ཆུབ་འཐོབ་ན་ཅི་མ་རུང་།།
བས་
བྱང་སེམས་བསྲུང་བྱའི་མཆོག་ཡིན་ཕྱིར།།
བྱང་སེམས་དྲན་པས་བསྲུང་བར་བྱ།།
བྱང་སེམས་ཤེས་བཞིན་གྱིས་བསྲུང་བྱ།།
བྱང་སེམས་བག་ཡོད་ཀྱིས་བསྲུང་བྱ།།
བ་་
བྱང་ཆུབ་སེམས་ཀྱི་འདབ་བརྒྱ་པ།།
ཀུན་ནས་བཞད་ན་མ་བོས་ཀྱང་།།
མ་དྷུ་དོན་དུ་གཉེར་བའི་བློས།།
འགྲོ་བའི་བུང་བ་ངང་གིས་འདུ།།
བགས
རིན་ཆེན་བྱང་ཆུབ་སེམས་མཆོག་གིས།།
ལུས་ཀྱི་བྱ་བ་ཆོས་མཐུན་བྱེད།།
ངག་གི་བྱ་བ་ཆོས་མཐུན་བྱེད།།
ཡིད་ཀྱི་བྱ་བ་ཆོས་མཐུན་བྱེད།།
101

༡༠༢ བྱང་ཆུབ་སེམས་ཀྱི་བསྟོད་པ།
རྒྱལ་བའི་སྲས་ཀྱི་བྱང་སེམས་མཐུས།།
དྲུང་ན་འཁོད་པའི་དུད་འགྲོ་ཡང་།།
ཁྲོ་བའི་བསམ་པ་རབ་ཞི་སྟེ།།
ཕན་ཚུན་གནོད་སྤངས་མཛའ་བས་འཆིང་།།
བག་
ཐེག་མཆོག་བྱང་སེམས་ལ་དགའ་བ།།
བྱང་ཆུབ་སེམས་དང་ལྡན་ལ་དགའ།།
བསུང་ཞིམ་ལ་དགའ་ཙན་དན་གྱི།།
ལྗོན་པ་མཆོག་ལ་རབ་ཏུ་དགའ།།
དག༩
ཐེག་པ་མཆོག་གི་བྱང་ཆུབ་སེམས།།
མི་གནས་མྱང་འདས་འཐོབ་པ་ལ།།
ཐོག་མ་བར་དང་ཐ་མར་ཡང་།།
མེད་མི་རུང་གི་ཡན་ལག་ཡིན།།
༡༤༠
མྱུ་གུ་སྐྱེ་བའི་བྱ་བ་ལ།།
ས་བོན་བྲལ་ན་གང་གིས་ཕན།།
རྫོགས་པའི་སངས་རྒྱས་འཐོབ་པ་ལ།།
བྱང་སེམས་བྲལ་ན་གང་གིས་ཕན།།
102

བྱང་ཆུབ་སེམས་ཀྱི་བསྟོད་པ། ༡༠༣
༡༤༡
ཇི་ལྟར་བྱང་ཆུབ་སེམས་མཆོག་ལ།།
སྐྱེས་བུ་དམ་པ་རབ་དགྱེས་པ།།
དེ་ལྟར་དམ་པ་མ་ཡིན་པའི།།
སྐྱེ་བོ་དགའ་བ་རྙེད་པར་དཀའ།།
༡༤༠
བག་ལ་ཉལ་བཅས་རྣམ་པར་བྱང༌།།
ཤེས་བྱའི་དཀྱིལ་འཁོར་ཅིག་ཅར་ཆུབ།།
དེ་ལ་སེམས་ཤིང་འཇུག་པ་ལས།།
བྱང་ཆུབ་སེམས་ཀྱི་སྒྲ་འདི་སྙན།།
༡༤༥
བྱང་ཆུབ་སེམས་ཀྱིས་ཉོན་མོངས་དང༌།།
བྱང་ཆུབ་སེམས་ཀྱིས་སྡུག་བསྔལ་འཇིགས།།
བྱང་ཆུབ་སེམས་ཀྱིས་ན་དང་འཆི།།
བྱང་ཆུབ་ལམ་དུ་སྒྱུར་བར་བྱེད།།
༡༤༤
སྙིང་སྟོབས་ཆེ་ཆུང་ཁྱད་པར་ལས།།
རྒྱལ་པོ་མཉན་པ་རྫི་བོ་ལྟའི།།
བྱང་ཆུབ་སེམས་ནི་རྣམ་པ་གསུམ།།
རིམ་བཞིན་དམན་འབྲིང་མཆོག་ཏུ་ཤེས།།
103

༡༠༤ བྱང་ཆུབ་སེམས་ཀྱི་བསྟོད་པ།
༡༤༥
བྱང་ཆུབ་སེམས་ཀྱིས་སྦྱིན་ཚུལ་དང་།།
བཟོད་བརྩོན་བསམ་གཏན་ཤེས་རབ་ཀུན།།
སངས་རྒྱས་འཐོབ་པའི་རྒྱུ་རུ་བྱེད།།
ཕ་རོལ་ཕྱིན་པའི་མིང་ཡང་འཐོབ།།
༡༤༦
ཐེག་ཆེན་བྱང་ཆུབ་སེམས་ཀྱི་སར།།
འཇིག་རྟེན་པ་དང་ཐོས་སྒྲོག་དང་།།
ཚོགས་སྤྱོད་བསེ་རུ་ལྟ་བུ་ཡི།།
ལྷག་པའི་བསམ་པ་ག་ལ་རྟོལ།།
༡༤་
རླབས་ཆེན་རྒྱལ་སྲས་དགྲ་ཟུན་དང་།།
བར་མའི་འགྲོ་ལ་བྱང་སེམས་ཀྱིས།།
མཉམ་པར་ལྟ་བ་གཞན་དག་གིས།།
མཉམ་པར་ལྟ་ལས་རྨད་དུ་བྱུང་།།
༡༤༨
གྲུ་ཡིས་ཆུ་བོའི་ཕ་རོལ་སྒྲོལ།།
བཞོན་པས་འདོད་པའི་གནས་སུ་རྟོལ།།
དེ་བཞིན་བྱང་ཆུབ་སེམས་ཀྱིས་ཀྱང་།།
རྫོགས་སངས་རྒྱས་ཀྱི་ས་ལ་སྐྱེལ།།
104

བྱང་ཆུབ་སེམས་ཀྱི་བསྟོད་པ། ༡༠༥
༡༤༩
ས་དང་འདྲ་བ་ནས་བཟུང་སྟེ།།
སྤྲིན་འདྲའི་བར་གྱི་སེམས་བསྐྱེད་ལ།།
རྒྱལ་སྲས་རྣམས་ཀྱི་སེམས་བསྐྱེད་ཅེས།།
མ་ཕམ་པ་ཡིས་རྒྱན་དུ་བཤད།།་
༡༥༠
ཐེག་པ་ཆེན་པོའི་བྱང་ཆུབ་སེམས།།
ཀུན་རྫོབ་དང་ནི་དོན་དམ་གཉིས།།
ཀུན་རྫོབ་བྱང་ཆུབ་སྨོན་དང་འཇུག།
དོན་དམ་རྟོག་མེད་སྤྲོས་དང་བྲལ།།
བས་
ཐེག་མཆོག་བྱང་ཆུབ་སེམས་སྐྱེས་ན།།
མཆོག་དམན་དབུལ་ཕྱུག་མཁས་དང་བླུན།།
བྲམ་ཟེ་གདོལ་པ་སོགས་ཀྱང་རུང་།།
ལྷ་དང་བཅས་པའི་མཆོད་གནས་འགྱུར།།
༡༥༢
བྱང་ཆུབ་སེམས་ཀྱིས་ཟིན་པ་ཡི།།
ལྟ་སྒོམ་སྤྱོད་པ་ལ་བརྟེན་ནས།།
རྒྱུ་ཚོགས་ཚང་ལས་འབྲས་བུ་བཞིན།།
བླ་ན་མེད་པའི་བྱང་ཆུབ་རེ།།
105

༡༠༦ བྱང་ཆུབ་སེམས་ཀྱི་བསྟོད་པ།
༡༥་
བདེ་བའི་ནང་ན་སྲེད་ཟད་བདེ།།
སྡུག་བསྔལ་ནང་ན་མནར་མེད་སྡུག།
རིགས་པའི་ནང་ན་ཆོས་ཉིད་རིགས།།
དགེ་སེམས་ནང་ན་བྱང་སེམས་མཆོག།
བ༥་
ཐེག་ཆེན་བྱང་ཆུབ་སེམས་བྲལ་ན།།
ཞི་ལྷག་ཟུང་དུ་འབྲེལ་བ་ཡང་།།
ཉན་རང་ས་ལ་སྐྱེལ་མོད་ཀྱི།།
རྫོགས་པའི་སངས་རྒྱས་འཐོབ་མི་སྲིད།།
༡༥༥
ཐོས་པར་བྱ་བ་བྱང་ཆུབ་སེམས།།
བསམ་པར་བྱ་བ་བྱང་ཆུབ་སེམས།།
བསྒོམ་པར་བྱ་བ་བྱང་ཆུབ་སེམས།།
རྣམ་པ་ཀུན་ཏུ་གཅེས་པར་གཟུང༌།།
བྱསཔ
ལུས་ཀྱི་དགེ་བ་ཉམས་ཀྱང་བླ།།
ངག་གི་དགེ་བ་ཉམས་ཀྱང་བླ།།
ཡིད་ཀྱི་དགེ་གཞན་ཉམས་ཀྱང་བླ།།
བྱང་སེམས་གཞར་ཡང་ཉམས་མི་བྱ།།
106

བྱང་ཆུབ་སེམས་ཀྱི་བསྟོད་པ།. ༡༠༧
བྱ༥ཐ
བྱང་ཆུབ་སེམས་ཀྱིས་རྣམ་མཁྱེན་གྱི།།
གོ་འཕང་མཆོག་ལ་བདེ་བླག་རེག།
གནམ་གྲུ་ཤིན་ཏུ་མྱུར་བ་ཡིས།།
ས་ཕྱོད་ཆེ་ཡང་ག་ལ་རྟོལ།།
བས༨
བྱང་ཆུབ་སེམས་ཀྱིས་མཁའ་མཉམ་པའི།།
ཕན་དང་བདེ་བའི་ཀུ་མུད་འགྲོལ།།
རྣམ་འཚེ་སོགས་ལས་ཡོངས་སུ་སྐྱོབ།།
རྫོགས་སངས་རྒྱས་ཀྱི་ས་ལ་འགོད།།
བྱ་༩
ཉེས་སྤྱོད་སྡོམ་པར་བྱེད་ན་ཡང་།།
དགེ་བའི་ཆོས་རྣམས་སྡུད་ན་ཡང་།།
རྩ་རླུང་ཐིག་ལེ་སྒོམ་ན་ཡང་།།
བྱང་སེམས་བྲལ་ན་འཚང་མི་རྒྱ།།
ཐབ
བྱང་ཆུབ་སེམས་ཀྱིས་བདེ་ཡང་དགའ།།
བྱང་ཆུབ་སེམས་ཀྱིས་སྡུག་ཀྱང་དགའ།།
བྱང་ཆུབ་སེམས་ཀྱིས་ཡོད་ཀྱང་དགའ།།
བྱང་ཆུབ་སེམས་ཀྱིས་མེད་ཀྱང་དགའ།།
107

༡༠༨ བྱང་ཆུབ་སེམས་ཀྱི་བསྟོད་པ།
༡༦༡
ཐེག་པ་ཆེན་པོའི་བྱང་ཆུབ་སེམས།།
ཕྱི་རོལ་ཉན་ཐོས་རང་རྒྱལ་གྱི།།
དགེ་སེམས་ཀུན་ལས་ལྷག་པ་སྟེ།།
དེ་ཕྱིར་བཅོམ་ལྡན་བླ་མས་བསྔགས།།
༡ཅན
གང་ལ་ཐེག་མཆོག་བྱང་ཆུབ་སེམས།།
གནས་པ་དེ་དག་སྐད་ཅིག་ཀྱང༌།།
རང་དོན་དུག་ལ་ཇི་ལྟར་འཇུག།
གཞན་དོན་བདུད་རྩི་ག་ལ་འདོར།།
བཔོན
བསྐལ་པ་འཇིག་པར་བྱེད་པའི་མེས།།
རི་གླིང་ཆུ་གཏེར་དང་བཅས་སྲེག།
བྱང་ཆུབ་སེམས་ཀྱིས་སྡིག་ཆེན་རྣམས།།
སྐད་ཅིག་ཉིད་ལ་ངེས་པར་སྲེག།
༡༦༤
ལུས་ངག་ཡིད་ཀྱི་བྱ་བ་ཀུན།།
དངོས་སམ་ཡང་ན་བརྒྱུད་ཀྱང་རུང་།།
རང་དོན་ཉི་ཚེ་ཡལ་དོར་ནས།།
བྱང་སེམས་གཞན་ཕན་དང་དུ་ལེན།།
108

བྱང་ཆུབ་སེམས་ཀྱི་བསྟོད་པ། ༡༠༩
བཅས
དམ་པའི་ཚུལ་ལ་དགྱེས་པ་དག།
ཆེར་འོས་སེམས་བསྐྱེད་འདི་གཟུང་རིགས།།
རིན་པོ་ཆེ་ཡི་གླིང་ཕྱིན་པར།།
འདོད་པས་གཟིངས་ལ་བསྟེན་པ་བཞིན།།
༡༦ས
ཐེག་ཆེན་སེམས་བསྐྱེད་སྤངས་པ་དག།
གཞན་དོན་སེམས་དང་དེའི་ཐབས་རྙེད།།
དགོངས་དོན་དེ་ཉིད་མཆོག་མཐོང་བའི།།
བདེ་བ་རྣམས་སྤངས་ཞི་བར་འགྲོ།།
༡ས▪
ཉོན་མོངས་བདོ་བ་རྣམ་པར་སེལ།།
ཉེས་གཞན་གང་ཡང་མི་སྐྱེད་པ།།
རིགས་པའི་མཐར་ཐུག་བྱང་ཆུབ་སེམས།།
དེ་ལ་རྟོག་ལྡན་སུ་མི་དགའ།།
·༡༦༨
རྒྱལ་བའི་སྲས་ཀྱི་བྱང་ཆུབ་སེམས།།་
ཚུལ་གནས་ཐོས་བསམ་སྒོམ་པ་དང་།།
མཁའ་ཁྱབ་འགྲོ་དོན་བྱེད་པ་ལ།།
ངང་གིས་བསྐུལ་ཏེ་བཤེས་གཉེན་འདྲ།།
109

༡༡༠ བྱང་ཆུབ་སེམས་ཀྱི་བསྟོད་པ།
༡༥༩
བྱང་སེམས་ལུས་ཅན་མཐའ་དག་ལ།།
བུ་གཅིག་པ་ཡི་མ་བཞིན་ལྟ།།
ལན་དང་རྣམ་སྨིན་མི་རེ་བར།།
གཞན་དོན་རོ་གཅིག་བདུད་རྩིས་བྲེལ།།
1ཐ。
བཤེས་གཉེན་རྗེས་སུ་འགྲོ་བ་ཡི།།
བྱ་བ་བྱེད་པ་བྱང་ཆུབ་སེམས།།
བླང་དང་དོར་བར་བྱ་བའི་གནད།།
ཚུལ་བཞིན་འཁྲུལ་པ་མེད་པར་འདོམས།།
༡ཐཱ༡
རྣམ་པར་འཚེ་བ་ཐབས་མ་ཡིན།།
འཇིག་ཚོགས་ལ་ལྟ་ངན་འགྲོ་དང་།།
ཐེག་པ་དམན་པ་དག་ལས་ཀྱང་།།
བྱང་ཆུབ་སེམས་ཀྱིས་ཡོངས་སུ་སྐྱོབ།།
སྟོན་པས་དང་པོར་བྱང་ཆུབ་སེམས།།
བསྐྱེད་ནས་ཚོགས་རྫོགས་འགྲོ་མགོན་གྱུར།།
དེ་ཕྱིར་འོ་སྐོལ་རྣམས་ཀྱིས་ཀྱང་།།
དང་པོར་དམ་པ་འདི་གཟུང་འོས།།
110

བྱང་ཆུབ་སེམས་ཀྱི་བསྟོད་པ། ༡༡༡
རང་གི་བསམ་གཏན་བདེ་དོར་ནས།།
གཞན་གྱི་སྡུག་བསྔལ་བསལ་བྱའི་ཕྱིར།།
མནར་མེད་པར་ཡང་དགའ་ཚལ་ལྟར།།
འཇུག་པ་བྱང་ཆུབ་སེམས་ཀྱིས་ཡིན།།
དབ
འགའ་ཞིག་བྱང་ཆུབ་སེམས་ཀྱི་དོན།།
ཚུལ་དང་མཐུན་པར་འཆད་ཤེས་མོད།།
སྐྱེ་བའི་རྒྱུ་ཚོགས་མ་ཚང་བས།།
རང་གི་རྒྱུད་ལ་བྱང་སེམས་དབེན།།
༡༧༥
ནད་ཀྱིས་མནར་ན་བྱང་སེམས་བསྒོ་མ།།
ཡིད་མི་བདེ་ན་བྱང་སེམས་བསྒོམ།།
དུཿ༔ཁ་བྱུང་ན་བྱང་སེམས་བསྒོམ།།
འཇིགས་པ་བྱུང་ན་བྱང་སེམས་བསྒོམ།།
གང་ཞིག་གཞན་འབྱོར་མི་དགའ་བ།།.
དེ་ལ་བྱང་ཆུབ་སེམས་མི་གནས།།
གང་ཞིག་གཞན་ལ་ཁོང་ཁྲོ་བ།།
དེ་ལ་བྱམས་པ་མི་གནས་བཞིན།།
111.

༡༡༢ བྱང་ཆུབ་སེམས་ཀྱི་བསྟོད་པ།
ཐེག་ཆེན་མདོ་སྡེ་བསླབ་སྤྱོད་དང་།།
མདོ་རྒྱན་བྱང་ཆུབ་སེམས་ཀྱི་འགྲེལ།།
མངོན་རྒྱན་བྱང་ས་ལ་སོགས་གཞུང༌།།
བཀླག་ན་བྱང་ཆུབ་སེམས་ཚུལ་ཤེས།།
དབ༨
བྱང་ཆུབ་སེམས་ཀྱི་རྣམ་གཞག་ལ།།
ངེས་པ་རབ་བརྟན་མ་རྙེད་ན།།
ཉམས་ལེན་སོགས་ལ་བརྩོན་བྱས་ཀྱང་།།
འདོད་དོན་རྫོགས་པ་གནས་མ་ཡིན།།
༡༧༩
བྱང་ཆུབ་སེམས་དང་མི་ལྡན་ན།།
ཆོས་གཞན་ལྡན་ཡང་འཚང་མི་རྒྱ།།
སྲོག་གི་དབང་པོ་བཏང་གྱུར་ན།།
དབང་པོ་གཞན་གྱིས་དོན་མི་བྱེད།།
བརཔ
བླ་ན་མེད་པའི་བྱང་ཆུབ་མཆོག།
འདི་ལ་བརྟེན་ནས་འཐོབ་པའི་ཕྱིར།།
བྱང་ཆུབ་སེམས་ཀྱི་དགེ་བའི་དཔེ།།
སྲིད་དང་ཞི་བ་གཉིས་ན་དབེན།།
112

བྱང་ཆུབ་སེམས་ཀྱི་བསྟོད་པ། ༡༡༣
༡༨༡ .
རྐྱང་ལྡན་འདུས་ནད་སེལ་བའི་ཐབས།།
གསོ་བ་རིག་པའི་གཞུང་གིས་བསྟན།།
ཉོན་མོངས་སེལ་བའི་བྱང་ཆུབ་སེམས།།
ཐེག་པ་ཆེན་པོའི་གཞུང་གིས་བསྟན།།
༡༨༢
སེམས་ཅན་སངས་རྒྱས་ལ་བརྟེན་ནས།།
བྱང་ཆུབ་སེམས་མཆོག་སྐྱེ་བའི་རྒྱུས།།
དེ་ལ་དོན་གཉིས་ལྡན་པའི་སེམས།།
ཞེས་བྱ་དམ་པའི་གཞུང་ན་གསལ།།
བརླབ
མཆོད་པ་ཀུན་གྱི་ནང་ན་མཆོག།
བླ་ན་མེད་པའི་མཆོད་པ་ཡིན།། .
དེ་ཡང་བྱང་ཆུབ་སེམས་སོགས་ཏེ།།
ཡོན་ཏན་འབྱུང་གནས་འདི་བསྟེན་འོས།།
༡༨༤
ཤིན་ཏུ་རྙེད་དཀའི་བྱང་ཆུབ་སེམས།།
རང་གི་རྒྱུད་ལ་སྐྱེ་འདོད་པས།།
དེ་རྒྱུ་བྱམས་དང་སྙིང་རྗེ་སོགས།།
འབད་པས་སྔོན་དུ་བསྒོམ་པར་བྱ།།
113

བྱང་ཆུབ་སེམས་ཀྱི་བསྟོད་པ།
༡༡༤
༡༨༥
བྱང་སེམས་ལྡན་ན་ཡོན་ཏན་གང་།།
བྱང་སེམས་བྲལ་ན་སྐྱོན་གང་ཞེས།།
ཕྲ་བའི་བློ་ཡིས་རྣམ་དཔྱད་ནས།།
རིགས་པའི་རྗེས་སུ་འབྲང་བར་བྱ།།
༡༨པ
མཁའ་ཁྱབ་མར་གྱུར་འགྲོ་བ་ཡི།།
ཕན་བདེ་རྟག་ཏུ་སྐྱེད་པའི་གཞི།།
རེ་རེའི་སྡུག་བསྔལ་ཀུན་སེལ་ལ།།
རིན་ཆེན་སེམས་མཆོག་ཁོ་ན་དབང༌།།
༡༨༧
འབྱོར་ལྡན་ཀུན་གྱི་ཡོད་དོ་ཅོག།
ཡིད་བཞིན་ནོར་བུ་ཇི་ལྟ་བར།།
བྱང་ཆུབ་སེམས་ཞེས་བྱ་བ་འདི།།
རྒྱལ་སྲས་ཀུན་གྱི་ཡོད་དོ་ཅོག།
༡༨༨
གཞན་གྱིས་གནོད་པ་བསྐྱལ་བའི་ལན།།
སྙིང་ནས་ཕན་པས་འཇལ་བྱེད་པ།།
བྱང་ཆུབ་སེམས་ཀྱི་ཆ་ཤས་ཤིག།
ཡིན་པར་དམ་པ་བཞེད་དམ་སྙམ།།
114

བྱང་ཆུབ་སེམས་ཀྱི་བསྟོད་པ། ༡༡༥
༡༨༩
བདག་ནི་བྱང་ཆུབ་སེམས་དཔའ་ཞེས།།
གྲོག་མ་ལ་ཡང་བརྙས་མི་བྱ།།
དོན་དམ་བྱང་ཆུབ་སེམས་མཆོག་གིས།།
འགྲོ་བ་ཀུན་ལ་ཁྱབ་པར་བསྟན།།
༡༩༠
འོ་མའི་སྙིང་པོ་མར་ཇི་བཞིན།།
ཐེག་ཆེན་སྙིང་པོ་བྱང་ཆུབ་སེམས།།
མེ་ཏོག་སྙིང་པོ་སྦྲང་རྩི་བཞིན།།
ཐེག་ཆེན་སྙིང་པོ་བྱང་ཆུབ་སེམས།།
༡༩༡
བྱང་སེམས་གཏན་ལ་འབེབས་འདོད་པས།།
མདོ་སྡེ་རྒྱན་དུ་བཤད་པ་བཞིན།།
དེ་ཡི་རྟེན་དང་སེམས་སོགས་ཀྱིས།།
རྟག་ཏུ་ངེས་པར་བྱ་བར་ཡིན།།
༡༩-
བྱང་ཆུབ་སེམས་ནི་ཉམས་གྱུར་ན།།
སླར་ཡང་བླང་བར་བྱ་བ་ཡིན།།
རིན་ཆེན་དང་པོའི་སྣོད་ཆག་ན།།
སླར་ཡང་བཅོས་སུ་རུང་བ་བཞིན།།
115

༡༡༦ བྱང་ཆུབ་སེམས་ཀྱི་བསྟོད་པ།
༡༩
ལུས་ལ་ཡོན་ཏན་ཀུན་ཚང་ཡང་།།
འདྲེན་བྱེད་མེད་ན་སྐལ་ངན་འགྱུར།།
ཡོན་ཏན་གཞན་དག་ཀུན་ལྡན་ཡང་།།
བྱང་སེམས་མེད་ན་སྐལ་ངན་འགྱུར།།
གང་ལ་ཐུག་ཀྱང་བྱང་ཆུབ་སེམས།།
ནམ་ཡང་གཏང་བར་མི་བྱ་སྟེ།།
བྱང་ཆུབ་སེམས་མཆོག་བློས་བཏང་ན།།
སངས་རྒྱས་འཐོབ་པར་རྔོ་མི་ཐོགས།།
༡༩༥
བྱང་ཆུབ་སེམས་སྐྱེ་འདོད་ན་དད་པ་དགོས།།
བྱང་ཆུབ་སེམས་སྐྱེ་འདོད་ན་ལེན་འདོད་དགོས།།
བྱང་ཆུབ་སེམས་སྐྱེ་འདོད་ན་སྙིང་རྗེ་དགོས།།
བྱང་ཆུབ་སེམས་སྐྱེ་འདོད་ན་འདི་དག་བསྒོམ།།
༡༩༦
ཐེག་ཆེན་བྱང་ཆུབ་སེམས་བརྟེན་ནས།།
ལུས་ཀྱི་དགེ་བ་དག་པར་བྱ།།
ངག་གི་དགེ་བ་དག་པར་བྱ།།
ཡིད་ཀྱི་དགེ་བ་དག་པར་བྱ།།
116

༡༡༧
བྱང་ཆུབ་སེམས་ཀྱི་བསྟོད་པ།
༡༩.
ཐེག་མཆོག་བྱང་ཆུབ་སེམས་བརྟེན་ནས།།
ལུས་ཀྱི་དགེ་བ་བསྒྲུབ་པར་བྱ།།
ངག་གི་དགེ་བ་བསྒྲུབ་པར་བྱ།།
ཡིད་ཀྱི་དགེ་བ་བསྒྲུབ་པར་བྱ།།
༡༩༨
བྱང་ཆུབ་མཆོག་ཏུ་སེམས་བསྐྱེད་ཀྱང་།།
རྒྱུད་ལ་མ་སྐྱེས་དགོས་པས་སྟོང་༎
ས་བོན་བཏབ་ནས་རྨོས་ན་ཡང་།།
མྱུ་གུ་མ་སྐྱེས་དགོས་པས་སྟོང་།།
ཡིད་ཅན་ཀུན་གྱི་དགའ་སྐྱེད་པ།།
རྒྱལ་བ་ཡིས་ཀྱང་ག་ལ་སྤྱོད།།
བཅོས་མིན་བྱང་ཆུབ་སེམས་མཆིས་ན།།
དེ་ལ་ཕལ་ཆེར་དགའ་བ་ཉིད།།
༢༠༠
ཐེག་པ་ཆེན་པོའི་ས་དང་ལམ།།
ཐམས་ཅད་བྱང་ཆུབ་སེམས་སུ་འདུས།།
ཕུང་པོ་རྣམ་ལྔ་འདི་དག་ལ།།
འདུས་བྱས་ཆོས་ཀུན་འདུས་པ་བཞིན།།
117

༡༡༨ བྱང་ཆུབ་སེམས་ཀྱི་བསྟོད་པ།
༢༠༡
འགྲོ་ཡང་བྱང་ཆུབ་སེམས་དྲན་བྱ།།
འདུག་ཀྱང་བྱང་ཆུབ་སེམས་དྲན་བྱ།།
ཉལ་ཡང་བྱང་ཆུབ་སེམས་དྲན་བྱ།།
འགྲེང་ཡང་བྱང་ཆུབ་སེམས་དྲན་བྱ།།
༢༠༢
བྱང་ཆུབ་སེམས་དང་འགལ་བའི་ལས།།
དྲན་དང་ཤེས་བཞིན་བསྟེན་ནས་སྤང་།།
གལ་ཏེ་འགལ་ན་དེ་མ་ཐག།
བཤགས་པ་སོགས་ཀྱིས་ཕྱིར་བཅོས་བྱ།།
འབག
བས་པ་ཟས་ལ་དགའ་བ་བཞིན།།
སྐོམ་པ་བཏུང་བར་དགའ་བ་བཞིན།།
སྦྲེབས་པ་མེ་ལ་དགའ་བ་བཞིན།།
དམ་པ་བྱང་ཆུབ་སེམས་ལ་དགའ།།
༢༠༤
ཇི་སྲིད་རང་དོན་ཁོ་ན་ཡི།།
བསམ་དང་སྦྱོར་བའི་ལྷད་འཇུག་པ།།
དེ་སྲིད་བཅོས་མིན་བྱང་ཆུབ་སེམས།།
དེ་ཡི་རྒྱུད་ལ་སྐྱེ་བར་དཀའ།།
118

བྱང་ཆུབ་སེམས་ཀྱི་བསྟོད་པ། ༡༡༩
ཞབས
སྔ་དྲོ་ལྡང་ཚེ་བྱང་སེམས་དང༌།།
མཐུན་པར་བྱ་ཞེས་སྙིང་ནས་བསམ།།
དགོང་མོ་ཉལ་ཚེ་བྱང་སེམས་དང༌།།
མཐུན་པའམ་འགལ་བ་གང་བྱས་བརྟག།
༢༠༦
རང་དོན་དུག་གི་སྡོང་པོ་འདི།།
ཆེད་པར་མི་བྱེད་ན།།
གཞན་དོན་ལ་དགའ་བྱང་སེམས་ཀྱི།།
དཔག་བསམ་ལྗོན་དབང་ག་ལ་རྒྱས།།
༢༠
བྱང་ཆུབ་སེམས་ལས་གནས་སྐབས་བདེ།།
·མཐར་ཐུག་རྫོགས་པའི་སངས་རྒྱས་འགྲུབ།།
དེ་ཕྱིར་འབད་པས་བྱང་སེམས་ཀྱི།།
ཆེ་བ་མཐའ་དག་བརྗོད་པར་བྱ།།
༢༠༨
བྱང་ཆུབ་སེམས་ཀྱིས་རྒྱུད་བརླན་པའི།།
རྒྱལ་སྲས་གཞན་གྱི་དོན་མཛད་པར།།
སོ་སྐྱེ་ཉན་ཐོས་རང་རྒྱལ་གྱི།།
གཞན་དོན་བྱེད་པས་འགྲན་མི་བཟོད།།
119

༡༢༠ བྱང་ཆུབ་སེམས་ཀྱི་བསྟོད་པ།
༢༠༩
བྱང་ཆུབ་སེམས་ཀྱིས་ཟན་ཆངས་གཅིག།
བྱིན་པའི་བསོད་ནམས་གང་ཡིན་པར།།
མུ་སྟེགས་བྱེད་པས་སྟོང་གསུམ་གྱི།།
རིན་ཆེན་བསྟབས་ཀྱང་ཟླ་མི་ནུས།།
༡༠
རྙེད་དཀའ་དལ་རྟེན་རིན་ཆེན་ཐོབ།།
མཇལ་དཀའ་སངས་རྒྱས་བསྟན་དང་མཇལ།།
བྱང་སེམས་ལག་ཏུ་མ་བསྟར་ན།།
འདི་ལས་ཕོངས་པ་གཞན་ཅི་ཡོད།།
༡༡
ཐོག་མེད་ནས་བཟུང་ད་ལྟའི་བར།།
དོན་མེད་སྡུག་བསྔལ་ཆེན་པོས་མནར།།
བྱང་སེམས་ལྷུར་ལེན་མི་བྱེད་ན།།
སླར་ཡང་མཐའ་མེད་སྡུག་བསྔལ་མྱོང་།།
༢༡༢
ཉིན་མོར་བྱེད་པས་མུན་པ་སེལ།།
ཟླ་བའི་འོད་ཀྱིས་གདུང་བ་སེལ།།
རིན་པོ་ཆེ་ཡིས་ཕོངས་པ་སེལ།།
བྱང་ཆུབ་སེམས་ཀྱིས་ཉོན་མོངས་སེལ།།
120

བྱང་ཆུབ་སེམས་ཀྱི་བསྟོད་པ། ༡༢༡
འབའ
རང་གཞན་བྱང་ཆུབ་སེམས་དཔའ་ལ།།
དང་བའི་མིག་གིས་ལྟ་ན་ཡང་།།
བསོད་ནམས་མཐའ་ཡས་གསོག་པ་སྟེ།།
བྱང་ཆུབ་སེམས་ཀྱི་སྟོབས་ལས་ཡིན།།
༡༤
བྱང་ཆུབ་སེམས་ཀྱི་དམིགས་པ་ནི།།
མཁའ་དང་མཉམ་པའི་མ་རྣམས་ཡིན།།
བྱང་ཆུབ་སེམས་ཀྱི་དམིགས་པ་ནི།།
ཡང་དག་རྫོགས་པའི་བྱང་ཆུབ་ཡིན།།
༢༡༥
མཐའ་གཉིས་སྤངས་པའི་གོ་འཕང་མཆོག།
བདེ་བླག་འཐོབ་བྱེད་ཐབས་གང་ཞེས།།
སྲས་བཅས་རྒྱལ་བས་དགོངས་པ་ན།།
རིན་ཆེན་བྱང་ཆུབ་སེམས་འདི་གཟིགས།།
༡༦
བྱང་ཆུབ་སེམས་ཀྱིས་རང་དོན་སྒྲུབ།།
བྱང་ཆུབ་སེམས་ཀྱིས་གཞན་དོན་སྒྲུབ།།
བྱང་ཆུབ་སེམས་ཀྱིས་འཇིགས་པ་སྤོང་།།
བྱང་ཆུབ་སེམས་ཀྱིས་གཉེན་པོ་བྱེད།།
121

༡༢༢ བྱང་ཆུབ་སེམས་ཀྱི་བསྟོད་པ།
འ་ཐ
རི་དབང་བཞིན་དུ་རབ་བརྟན་པ།།
ཇི་སྲིད་བྱང་ཆུབ་སེམས་མ་གྱུར།།
ཟབ་དང་རྒྱ་ཆེའི་རིམ་པ་ལ།།
འཇུག་པའི་བདུད་རྩི་སུ་ཡིས་མྱོང་།།
༢༡༨
བྱང་ཆུབ་སེམས་ཀྱིས་འཚེ་བ་དང་།།
ངན་སོང་འཇིག་ལྟ་ཐེག་དམན་དང༌།།
ཐབས་མ་ཡིན་པ་དག་ལས་སྐྱོབ་།།
དེ་ཕྱིར་སྐྱབས་ཀྱི་དམ་པར་གསལ།།
བ༡༩
ཤེས་བྱའི་ནང་ན་མཆོག་གྱུར་པ།།
ཡོན་ཏན་འོད་འཕྲོ་བྱང་ཆུབ་སེམས།།
གང་ཞིག་སློབ་པར་མི་བྱེད་པ།།
དེ་རྣམས་བློ་ནི་བེམ་པོ་འདྲ།།
འའབ
རབ་བསིལ་ཀུན་གྱི་དགའ་བ་སྐྱེད།།
མཐོན་པོའི་སར་གནས་དམན་པར་གཞོལ།།
བྱང་སེམས་རྒྱལ་བའི་སྲས་ལ་སྟེ།།
ཟླ་བ་ལྷ་ཡི་ལམ་ན་གནས།།
122

བྱང་ཆུབ་སེམས་ཀྱི་བསྟོད་པ། ༡༢༣
རང་ཕན་སྡུག་བསྔལ་འབྱུང་བའི་གནས།།
གཞན་ཕན་བདེ་བ་འབྱུང་བའི་གནས།།
དེ་ལྟས་འཕགས་མཆོག་འགྲོ་བ་ཡི།།
ཕན་བདེའི་གཏེར་ཁ་འབྱེད་ལ་སྤྲོ།།
2ཞན
བདེ་གཤེགས་སྲས་ཀྱིས་གཅན་གཟན་ལ།།
འཇིགགས་པར་མི་བྱ་གང་གསུངས་པ།།
བྱང་ཆུབ་སེམས་ཀྱིས་ཡིན་གཞན་དུ།། ·
གནོད་པའི་བསམ་སྦྱོར་གྱིས་མ་ཡིན།།
ཞཞག
བདེ་གཤེགས་སྐུ་གཟུགས་ཆོས་དང་སྲས།།
བླ་མ་གཉེན་བཤེས་ལ་གནོད་པར།།
གཤིན་པའི་བྱང་སེམས་ཉེར་བཟུང་ནས།།
བཟོད་པའི་གོ་ཆ་བགོ་བར་བྱ།།
༢༢༤
བྱང་ཆུབ་མཆོག་ཏུ་སེམས་བསྐྱེད་ནས།།
རྒྱལ་སྲས་སྤྱོད་པ་བྱ་དཀའ་ཡང༌།།
ཆེད་དུ་བྱ་བ་གྱ་ནོམ་ཕྱིར།།
ཁ་ཆེ་སྐྱེས་བཞིན་བླང་བར་རིགས།།
123

༡༢༤ བྱང་ཆུབ་སེམས་ཀྱི་བསྟོད་པ།
༢༠༥
འཇིགས་སྤོང་བྱང་ཆུབ་སེམས་བཟུང་ནས།།
ལོངས་སྤྱོད་ལུས་སྲོག་ལྟོས་མེད་པར།།
སྡེ་སྣོད་གསུམ་གྱི་སེངྒེའི་སྒྲ།།
ཀུན་གྱི་རྣ་བའི་ལམ་དུ་བསྒྲག།
ཀན༦
བླ་མེད་བྱང་ཆུབ་སེམས་བསྐྱེད་ནས།།
བསླབ་པ་མཐའ་དག་བསྲུང་བར་བྱ།།
གཞན་དུ་བུ་ག་ཡོད་ས་ནས།།
དྲི་བཞོན་འཇུག་ལྟའི་ངང་ཚུལ་འཛིན།།
འའ༧
བྱ་བ་གང་ཞིག་བྱེད་ན་ཡང་།།
བྱང་ཆུབ་སེམས་དང་སྦྲེལ་ནས་བྱ།།
བདེ་ནས་བདེ་བའི་མཐར་སོང་སྟེ།།
རྟག་ཏུ་ཉམས་མེད་བདེ་ཆེན་རེག།
༢༣༨
རང་དོན་བསམ་པ་དོར་བའི་གཞིར།།
བྱང་ཆུབ་སེམས་ཀྱི་ལྗོན་རྩ་བརྟན།།
གཞན་ཕན་འབྲས་བུ་གཡུར་ཟ་ན།།
འགྲོ་བའི་རེ་བ་སྐོང་བར་ངེས།།
124

བྱང་ཆུབ་སེམས་ཀྱི་བསྟོད་པ། ༡༢༥
༢༥༩
བྱང་ཆུབ་སེམས་ལ་གཞི་བཅས་ཏེ།།
ལྷག་པའི་ཚུལ་ཁྲིམས་ཏིང་ངེ་འཛིན།།
ཤེས་པའི་རབ་ཀྱི་བསླབ་པ་གསུམ།།
ཉམས་སུ་བླང་བར་བྱ་བ་ཡིན།།
༢༥༠
གཞན་གྱི་སྡུག་བསྔལ་ནམ་སེལ་ནུས།།
གཞན་གྱི་ཡོན་ཏན་ནམ་སྒྲུབ་ནུས།།
སྙམ་པའི་བློ་ཡང་བྱང་སེམས་ཀྱི།།
ཆ་རུ་དམ་པ་བཞེད་དམ་སྙམ།།
༢༥༡
བདེ་ཚེ་བྱང་ཆུབ་སེམས་དྲན་བྱ།།
སྡུག་ཚེ་བྱང་ཆུབ་སེམས་དྲན་བྱ།།
རྒ་ཚེ་བྱང་ཆུབ་སེམས་དྲན་བྱ།།
འཆི་ཚེ་བྱང་ཆུབ་སེམས་དྲན་བྱ།།
ཞཱ╗༢
ལེན་པར་འདོད་པའི་དད་པ་དང༌།།
སྙིང་རྗེས་སེམས་ཅན་ཀུན་ལ་ཁྱབ།།
ཐེག་པ་ཆེན་པོའི་རིགས་སད་ན།།
བྱང་ཆུབ་སེམས་མཆོག་སྐྱེ་མི་དཀའ།།
125
1

༡༢༦ བྱང་ཆུབ་སེམས་ཀྱི་བསྟོད་པ།
ཞཞ
འཇུངས་པ་གསེར་དང་དངུལ་གྱིས་དགའ།།
འདོད་ལྡན་གཞོན་ནུ་མ་ཡིས་དགའ།།.
འཁོར་འགྲོ་སྦྲང་མའི་རྩི་ཡིས་དགའ།།
དམ་པ་བྱང་ཆུབ་སེམས་ཀྱིས་དགའ།།
འག་
བྱང་ཆུབ་སེམས་ཀྱིས་མཁའ་མཉམ་འགྲོའི།།
བྱ་བའི་ཁུར་ཆེན་འདེགས་ཆས་པ།།
དེ་དག་སྐད་ཅིག་གཅིག་ཙམ་ཡང༌།།
གཞན་དོན་ལ་སྦྱོར་ལྷོད་མི་བྱེད།།
༢༣༥
མདོག་བཟང་མདོག་ངན་འབྲལ་ཡང་རུང༌།།
བྱང་ཆུབ་སེམས་དང་འབྲལ་མི་རུང་།།
གཉེན་བཤེས་ལུས་སྲོག་འབྲལ་ཡང་རུང་།།
བྱང་ཆུབ་སེམས་དང་འབྲལ་མི་རུང་།།
ཉག༦
བྱང་ཆུབ་མཆོག་གི་སེམས་བཟུང་སྟེ།།
དྲན་དང་ཤེས་བཞིན་བག་ཡོད་ཀྱིས།།
བསླབ་པ་ལ་གནས་བསླང་པ་བསྒྲུབ།།
བསླབ་པ་བསྲུང་བར་བྱ་བ་ཉིད།།
126

བྱང་ཆུབ་སེམས་ཀྱི་བསྟོད་པ། ༡༢༧
1ริม
རྟག་དང་ཆད་པར་ལྟ་བ་ཡི།།
རྟོག་གེ་སྡེ་ལྔ་ལ་སོགས་ལ།།
བྱང་ཆུབ་སེམས་ནི་མེད་པར་ངེས།།
གལ་ཏེ་ཡོད་ན་འདྲེ་བར་གྱིས།།
ཞ༥༨
བྱང་ཆུབ་སེམས་ཀྱི་གནད་ཤེས་ཕྱིར།།
ཐེག་པ་ཆེན་པོའི་བཤེས་གཉེན་བསྟེན།།
ཐེག་པ་ཆེན་པོའི་མདོ་སྡེ་བལྟ།།
བདེ་གཤེགས་སྲས་དང་འགྲོགས་པར་བྱ།།
ཞཱ་༩
དགྲ་ཡི་གནོད་པ་ཆུང་ངུའང་ཤེས།།
གཉེན་གྱི་ཕན་པ་ཆུང་ངུའང་ཤེས།།
འོན་ཀྱང་དམ་པ་ཁྱད་མེད་པར།།
ཕན་འདོགས་བྱང་ཆུབ་སེམས་ཀྱིས་བྱེད།།
༢༤༠
ཉིན་མོར་བྱེད་པ་མངོན་མཐོ་ཡང་།།
དམན་གནས་འདབ་བརྒྱ་རབ་ཏུ་བཞད།།
བྱང་ཆུབ་སེམས་མཆོག་མངོན་མཐོ་ཡང་།།
དམན་གནས་དགེ་བློ་རབ་ཏུ་བཞད།།
127

༡༢༨ བྱང་ཆུབ་སེམས་ཀྱི་བསྟོད་པ།
༣༤༡
སྐད་ཅིག་ཙམ་ཡང་རྒྱལ་སྲས་ཀྱི།།
དགེ་བའི་བར་དུ་གཅོད་པ་ལ།།
ངན་འགྲོའི་དུཿ ཁ་མཐའ་མེད་པར།།
འབྱུང་བ་བྱང་ཆུབ་སེམས་ལས་ཤེས།།
བ་ས
བྱང་ཆུབ་སེམས་མཆོག་བློས་བཏང་ན།།
ལྟུང་བའི་ནང་ན་ལྕི་བ་སྟེ།།
སྲོག་གི་དབང་པོ་ཉམས་གྱུར་ན།།
དབང་པོ་གཞན་གྱིས་དོན་མི་བྱེད།།
༣༤་
སྲིད་པ་ཇི་སྲིད་གནས་ཀྱི་རིང་།།
འགྲོ་བདེ་མ་ལུས་འབྱུང་བའི་གནས།།
བྱང་ཆུབ་སེམས་ཞེས་བྱ་བ་སྟེ།།
འབད་པ་ཀུན་གྱིས་བླང་བར་བྱ།།
ཞ་་
སྲིད་ན་མེད་ཐབས་མེད་པ་ཡི།།
ཆོས་ནི་གང་ཞེས་རྟོག་པ་ན།།
བྱང་ཆུབ་སེམས་མཆོག་ཁོ་ན་ལས།།
གཞན་ཞིག་དམ་པ་སུ་ལ་རྙེད།།
128

བྱང་ཆུབ་སེམས་ཀྱི་བསྟོད་པ། ༡༢༩
འ༩༥
བྱང་ཆུབ་སེམས་ལས་བདེ་གཤེགས་སྲས།།
ཕྱོགས་རིས་མེད་པར་འགྲོ་ཀུན་ལ།།
བུ་གཅིག་མ་བཞིན་རུས་གཏིང་ནས།།
དྲང་ཞིང་བྱམས་པའི་མིག་གིས་ལྟ།།
༢༤༦
བྱང་ཆུབ་སེམས་ཀྱིས་ཉེར་བཅིངས་པའི།།
གཞན་ཕན་རླབས་ཆེན་བྱ་བ་ལ།།
གཞན་ཕན་བྱེད་པ་ལྟར་སྣང་བའི།།
བྱ་བ་སྟོང་གིས་སྒྲིན་མི་ཕོད།།
༢༤
བླ་མེད་བྱང་ཆུབ་སེམས་སྒོ་ནས།།
འགྲོ་ཕན་དཔག་ཏུ་མེད་པར་འདོག།
དུཿ ཁ་རྒྱུ་དང་བཅས་པ་སེལ།།
གང་དེ་རྒྱལ་བའི་མྱུ་གུར་སྣང་།།
༢༤༨
བྱང་སེམས་ལྟུང་བ་བྱུང་གྱུར་ན།།
སླར་ཡང་བླང་དུ་རུང་མོད་ཀྱི།།
ས་འཐོབ་པ་ལ་ཡུན་རིང་ཐོགས།།
དེ་ཕྱིར་ལྟུང་བས་མ་གོས་གཅེས།།
129

༡༣༠ བྱང་ཆུབ་སེམས་ཀྱི་བསྟོད་པ།
༩༩
བྱང་ཆུབ་སེམས་ལ་གཞིར་བཟུང་ནས།།
ཟབ་དང་རྒྱ་ཆེ་ཟུང་འཇུག་གི།
སྤྱོད་པས་རྣམ་མཁྱེན་འཐོབ་པ་སྟེ།།
རྒྱུ་འབྲས་སླུ་བ་མེད་པར་ངེས།།
༢༥༠
དངུལ་ཆུ་གསེར་དུ་སྣང་བ་ཡིས།།
ལྕགས་ཁམས་གསེར་དུ་སྒྱུར་བར་བྱེད།།
བྱང་ཆུབ་སེམས་ཀྱིས་ཉོན་མོངས་ཀྱང་།། 1
བྱང་ཆུབ་ཡན་ལག་སྒྱུར་བར་བྱེད།།
ད་
རྐྱེན་ངན་དྲག་པོ་བྱུང་ན་ཡང་།།
རི་ཡི་དབང་པོ་ཇི་ལྟར་བར།།
བྱང་ཆུབ་སེམས་ཀྱིས་བྱིན་བརླབས་པའི།།
རྒྱལ་བའི་སྲས་ལ་དེས་མི་ཚུགས།།
༢༥༣
བྱང་ཆུབ་སེམས་ཀྱིས་མི་སློབ་པའི།།
མཆོག་ཏུ་མི་འགྱུར་བདེ་སྦྱིན་ན།།
ལྷ་དང་མི་ཡི་བདེ་བ་གང༌།།
འདྲེན་ལ་ངོ་མཚར་སུ་ཞིག་འཛིན།།
130

བྱང་ཆུབ་སེམས་ཀྱི་བསྟོད་པ། ་༡༣༡
བ་
མཁྱེན་པ་ཤེས་བྱའི་མཐའ་ལ་རེག།
བརྩེ་བ་ལུས་ཅན་ཀུན་ལ་འཇུག།
ནུས་པ་གློག་གི་རྗེས་སུ་འགྲོ།།
འདི་དག་བྱང་ཆུབ་སེམས་ལས་འབྱུང་།།
༢༥༤
བྱང་ཆུབ་སེམས་ཀྱི་རིན་འབྱུང་ལས།།
མངོན་བལྟམས་ཡོན་ཏན་ཆ་ཤས་རྫོགས།།
ཐུབ་དབང་ཟླ་བ་འཇིག་རྟེན་གྱི།།
ཕན་བདེའི་ཀུ་མུད་འཛུམ་ལ་དབང་།།
འང་
རབ་ཏུ་མི་གནས་མྱང་འདས་ཀྱི།།
ས་ལ་བགྲོད་པའི་ཐེག་པ་མཆོག།
བྱང་ཆུབ་སེམས་ཞེས་བྱ་བ་སྟེ།།
འདོད་པའི་སར་ཕྱིན་ཅང་ཤེས་མཚུངས།།
༢༥༦
བྱང་ཆུབ་སེམས་ཀྱི་བྱིན་ཕེབས་ན།།
དྲན་པ་དང་འགྲོགས་ཤེས་བཞིན་གྱིས།།
ལུས་ངག་ཡིད་ཀྱི་བྱ་བ་ཀུན།།
ཆོས་དང་མཐུན་ནམ་མིན་ཞེས་རྟོག།3
131.

༡༣༢ བྱང་ཆུབ་སེམས་ཀྱི་བསྟོད་པ།
༣༥ཐ
བྱང་ཆུབ་སེམས་ཀྱིས་མཐའ་གཅིག་ཏུ།།
རང་དོན་བཙན་དུག་ལྟ་བུར་མཐོང་།།
བྱང་ཆུབ་སེམས་ཀྱིས་མཐའ་གཅིག་ཏུ།།
གཞན་དོན་བདུད་རྩི་ལྟ་བུར་མཐོང་།།
༢༥༨
བྱང་སེམས་མེད་ན་རྒྱལ་སྲས་མིན།།
ཚེ་འདིར་ཞེན་ན་སྐྱེས་བུ་མིན།།
བློ་ལྡོག་མེད་ན་ངེས་འབྱུང་མིན།།
མཐའ་དང་བཅས་ན་ལྟ་བ་མིན།།
༢༥༩
རིན་ཆེན་བྱང་ཆུང་སེམས་བོར་ན།།
གཞན་དོན་བྱེད་ཀྱང་ལྟར་སྣང་ཡིན།།
འབྲས་བུའི་ཁུར་གྱིས་སྟོང་པའི་ལྗོན།།
མཛེས་་ཀྱང་བྲུ་བ་ཚ་མི་སེལ།།
༢༦༠
རིན་ཆེན་རང་བཞིན་འཇིག་རྟེན་ན།།
ཇི་སྙེད་མཆིས་པ་གཅིག་བསྡུས་བཞིན།།
རྙེད་དཀའ་ཕན་འདོགས་ཟླ་དང་བྲལ།།
རྒྱལ་བས་རབ་བསྔགས་བྱང་ཆུབ་སེམས།།
132

བྱང་ཆུབ་སེམས་ཀྱི་བསྟོད་པ། ༡༣༣
༢༦༡
ཀུན་བཟང་སྤྱོད་པ་སྤྱད་འདོད་ན།།
བྱང་ཆུབ་སེམས་ཀྱི་རྩ་བ་གཟུང༌།།
ལྗོན་བཟང་ཡལ་འདབ་རྒྱས་འདོད་ན།།
སྡོང་པོའི་རྩ་བར་ཆུ་འདྲེན་བྱེད།།
ཞཔཞ
བྱང་ཆུབ་སེམས་ཀྱིས་རང་གི་དོན།།
དུག་བཞིན་མཐོང་ནས་ལྡོག་པར་བྱེད།།
བྱང་ཆུབ་སེམས་ཀྱིས་གཞན་གྱི་དོན།།
བདུད་རྩི་ལྟ་བུར་མཐོང་ནས་འཇུག།
པ་
རང་གི་སྲོག་རྒོལ་གནོད་བྱེད་ལའང༌།།
སྦྱོར་བས་ཕན་རྔོ་མི་ཐོགས་ཀྱང་།།
ཕན་པའི་བསམ་པ་དོར་མི་བྱ།།
གཞན་དུ་བྱང་ཆུབ་སེམས་དང་འགལ།།
བྷལ་
སྙིང་རྗེས་རབ་བཟུང་བྱང་ཆུབ་སེམས།།
མཁའ་མཉམ་མ་ལ་ཕན་པ་དང་།།
བདེ་བ་སྐྱེད་པའི་སེམས་ཡིན་ཞེས།།
སྐྱེས་མཆོག་བསྔགས་པའི་མེ་ཏོག་འཐོར།།
133

༡༣༤ བྱང་ཆུབ་སེམས་ཀྱི་བསྟོད་པ།
༢༦༥
ཐེག་ཆེན་བྱང་ཆུབ་སེམས་སྐྱེས་ན།།
རང་དོན་གཅེས་འཛིན་ན་བུན་ཡལ།།
གཞན་དོན་སྙིང་པོ་ལྷུ་རུ་ལེན།།
མ་འདྲིས་པ་ཡི་བཤེས་སུ་འགྱུར།།
ན་
བྱང་ཆུབ་སེམས་ཀྱི་རྩ་བརྟན་ལས།།
རབ་སྐྱེས་སྤྱོད་པའི་ཡལ་འདབ་རྒྱས།།
བྱང་ཆུབ་འཕྲིན་ལས་འབྲས་བུ་ཡིས།།
ཡིད་ཅན་རེ་བ་སྐོང་འདི་རྨད།།
དཔཐ
གཉིས་མེད་ཡེ་ཤེས་སྒྲུབ་བྱེད་མཆོག།
འགྲོ་བ་ཡོངས་ལ་བདེ་བྱེད་མཆོག།
དགེ་སེམས་ནང་ན་ཀུན་གྱི་མཆོག།
བྱང་ཆུབ་སེམས་ཏེ་འཇིག་རྟེན་རྒྱན།།
ཞཔར
བྱང་ཆུབ་སེམས་དང་འདྲ་བ་ཡི།།
ཐོས་པར་བྱ་བའི་ཆོས་གཞན་མེད།།
བྱང་ཆུབ་སེམས་དང་འདྲ་བ་ཡི།།
བསམ་བསྒོམ་བྱ་བའི་ཆོས་གཞན་མེད།།
134

བྱང་ཆུབ་སེམས་ཀྱི་བསྟོད་པ། ༡༣༥
༢པ༩
དེ་བཞིན་ཉིད་ཀྱི་ལྷ་ལམ་དུ།།
གློ་བུར་དྲི་མའི་སྤྲིན་གྱིས་སྒྲིབ།།
བྱང་ཆུབ་སེམས་ཀྱི་འཐོར་རླུང་གིས།།
སྒྲོན་མེས་མུན་པ་བཞིན་དུ་སེལ།།
jo
སྲིད་པའི་ཉེས་པ་ཇི་བཞིན་ངེས།།
་བྱང་ཆུབ་ཡོན་ཏན་ཚུལ་བཞིན་རྟོགས།།
ཐེག་པ་ཆེན་པོའི་རིགས་ལྡན་པར།།
བྱང་ཆུབ་སེམས་ཀྱི་མྱུ་གུ་རྒྱས།།
འདི་ནས་བྱང་ཆུབ་སྙིང་པོའི་བར།།
མཉེས་གཤིན་བཤེས་མཆོག་བྱང་ཆུབ་སེམས།།
དེ་ལ་དམ་པའི་སྐྱེས་བུ་དགུ།
ཇི་ལྟ་བུར་ན་སྟེན་མི་མཛད།།
འཐ༢
ཉམ་ང་ཆེ་ཐང་བྱུང་ན་ཡང་།།
སྐྱེ་བོས་མིག་ནི་སྲུང་བར་བྱེད།།
དེ་བཞིན་ཉམ་ང་ཅི་བྱུང་ཡང་།།
དམ་པས་བྱང་ཆུབ་སེམས་འདི་སྲུང་།།
135

༡༣༦ བྱང་ཆུབ་སེམས་ཀྱི་བསྟོད་པ།
དམ་ཆོས་འཆད་པའི་ཚུལ་ལ་མཁས།།
འཐད་པའི་རིགས་པས་དོན་མིན་འགོག།
རྩོམ་པས་དགའ་བའི་རོ་སྐྱེད་ཀྱང་།།
བྱང་སེམས་མེད་ན་སུ་ཞིག་སྨོན།།
རྒྱལ་བ་སྲས་བཅས་ཀྱིས་བསྔགས་པ།།
བྱང་ཆུབ་སེམས་འདི་གང་ལ་མངའ།།
དེ་ལ་དགྲ་ཡང་གུས་གྱུར་ན།།
སྐྱེ་བོ་གཞན་ལྟ་ཅི་ཞིག་གཏམ།།
༢༧༥
དད་པའི་རྩ་བ་རབ་ཏུ་བརྟན།།
ཐེག་པ་ཆེན་པོའི་རིགས་དང་ལྡན།།
སྙིང་ནས་ལེན་པར་འདོད་པ་ལ།།
བྱང་ཆུབ་སེམས་མཆོག་སྐྱེ་མི་དཀའ།།
ཞཐ་
བསྲེག་བཅད་བརྡར་བའི་གསེར་བཞིན་དུ།།
སྲས་བཅས་རྒྱལ་བ་རྣམས་ཀྱིས་བརྟགས།།
རིན་ཆེན་དང་པོའི་བྱང་ཆུབ་སེམས།།
དོན་གཉིས་ཕུན་སུམ་ཚོགས་པའི་གཞི།།
136

བྱང་ཆུབ་སེམས་ཀྱི་བསྟོད་པ། ༡༣༧
གཞན་ལ་རྣམ་པར་འཚེ་བ་ཡི།།
བསམ་པ་བྱང་ཆུབ་སེམས་ཀྱི་དགྲ།
ཀུན་ལ་སྙིང་ནས་མི་འཚེ་བའི།།
བསམ་པ་བྱང་ཆུབ་སེམས་ཀྱི་གཉེན།།
འཐ༨
བྱང་ཆུབ་སེམས་མཆོག་སྐྱེད་འདོད་ན།།
ཀུན་ལ་ཕན་པའི་བསམ་པ་བསྒོམ།།
བྱང་ཆུབ་སེམས་མཆོག་སྐྱེད་འདོད་ན།།
རྟག་ཏུ་རྣམ་མཁྱེན་ཡིད་ལ་བྱ།།
འ༧༩
དགྲ་གཉེན་བར་མའི་སེམས་ཅན་ལ།།
མཉམ་པ་ཉིད་དུ་ཕན་འདོད་པས།།
བྱང་སེམས་དཔག་ལྗོན་བརྟན་བཟུང་ནས།།
སྲོག་ལ་ཐུག་ཀྱང་གཏང་མི་བྱ།།
༢༨༠
རྟག་ཏུ་ཁྲོ་བས་རང་རྒྱུད་སྲེག།
ང་རྒྱལ་གྱིས་ཁེངས་ཕྲག་དོག་ལྡན།།
དེ་ལ་བྱང་སེམས་རིན་པོ་ཆེ།།
ཉེ་བའི་གོ་སྐབས་ནམ་ཞིག་འཐོབ།།
137

༡༣༨ བྱང་ཆུབ་སེམས་ཀྱི་བསྟོད་པ།
ཟམ་
མཁའ་མཉམ་འགྲོ་བ་རང་གི་མ།།
ཡིན་སྙམ་སྒོམ་པའི་སྐྱེས་བུ་ལ།།
ཐེག་པ་ཆེན་པོའི་བྱང་ཆུབ་སེམས།།
སྐྱེ་ལ་མངོན་དུ་ཕྱོགས་པར་སྣང༌།།
བ་༢
བྱང་ཆུབ་སེམས་ཀྱི་བདུད་རྩི་ཡིས།།
ནད་སེལ་སྙིང་གི་སྟོབས་རྒྱས་ཤིང༌།།
ཕན་དང་རྣམ་སྨིན་མི་རེ་བར།།
ཀུན་ལ་མཉམ་པར་གཅིག་ཏུ་ཕན།།
འ4ན
ཐེག་ཆེན་རྩ་བ་བྱང་ཆུབ་སེམས།།
རང་ལ་ཡོད་དམ་མེད་ཅེས་བརྟག།
གལ་ཏེ་མེད་ན་ཆོ་ག་བཞིན།།
བླངས་ནས་ཉམས་པ་མེད་པར་བྱ།།
༣༨༤
གཞན་དོན་ལྷུ་རུ་ལེན་བྱེད་པ།།
རིན་ཆེན་བྱང་ཆུབ་སེམས་ཀྱི་གྲོགས།།
རང་དོན་ལྷུ་རུ་ལེན་བྱེད་པ།།
རིན་ཆེན་བྱང་ཆུབ་སེམས་ཀྱི་དགྲ།
138

བྱང་ཆུབ་སེམས་ཀྱི་བསྟོད་པ། ༡༣༩
ཉ༨་
དད་པ་རབ་བརྟན་རྙེད་པར་དཀའ།།
དལ་འབྱོར་ལུས་རྟེན་རྙེད་པར་དཀའ།།
དམ་པའི་སྐྱེས་བུ་རྙེད་པར་དཀའ།།
བྱང་ཆུབ་སེམས་མཆོག་རྙེད་པར་དཀའ།།
བྱང་ཆུབ་སེམས་ཀྱི་སྨན་བསྟེན་ན།།
ཀུན་ནས་ཉོན་མོངས་ནད་ཀུན་ཞི།།
དེ་ཕྱིར་སྲིད་ན་འདི་འདྲ་བའི།།
སྨན་གཞན་མེད་པ་གོར་མ་ཆག།
ཞ #
བཟོད་དཀའི་ནད་ཀྱིས་མནར་མོད་ཀྱང་།།
བྱང་ཆུབ་སེམས་མཆོག་ནན་གྱིས་བསྒོམ།།
རབ་ཏུ་ཚ་བས་གདུངས་པ་དག།
གངས་ཆུ་ཡིད་ལ་བྱེད་པ་བཞིན།།
ཞ༨༨
མཁའ་མཉམ་འགྲོ་བ་བདེ་འདོད་ན།།
བྱང་ཆུབ་སེམས་ལ་གཅེས་པར་གཟུང་།།
མཁའ་མཉམ་འགྲོ་ལ་ཕན་འདོད་ན།།
བྱང་ཆུབ་སེམས་ལ་གཅེས་པར་གཟུང༌།།
139
3

!༤༠ བྱང་ཆུབ་སེམས་ཀྱི་བསྟོད་པ།
བྷར༩
བྱང་ཆུབ་སེམས་མ་བསྟེན་ན་སངས།།
མ་རྒྱས་མི་རྒྱ་རྒྱས་མི་འགྱུར།།
དེ་ཕྱིར་སངས་རྒྱས་འཐོབ་འདོད་པས།།
བྱང་ཆུབ་སེམས་ཀྱི་ས་བོན་ཐོབ།།
༢༩༠
བདག་ཏ་ལྟ་བའི་མུན་པ་ཆེ།།
སེལ་བའི་ཉིན་བྱེད་བྱང་ཆུབ་སེམས།།
སྣང་ནས་སྣང་བར་འགྲོ་བ་དག།
འདི་ལ་བསྟེན་པ་གཅིག་ཏུ་དགེ།
འ༩༡
བྱུང་ཆུབ་སེམས་ཀྱིས་ཟུག་རྔུ་འབྱིན།།
བྱུང་ཆུབ་སེམས་ཀྱིས་རྣམ་འཚེ་འཇོམས།།
བྱུང་ཆུབ་སེམས་ཀྱིས་མི་བདེ་སེལ།།
བྱུང་ཆུབ་སེམས་ཀྱིས་འཇིགས་པ་སྤོང་།།
༣༩༢
སྐྱེ་ངོ་མ་ལུས་མགུ་བྱེད་པ།།
གྲུད་ས་ཆོག་གིས་ཀྱང་དཀའ་བ་ཡིན།།
རང་T་བྱང་ཆུབ་སེམས་མཆིས་ན།།
པའ་་ཆེར་དགའ་བར་འགྱུར་བ་ཡིན།།
140

བྱང་ཆུབ་སེམས་ཀྱི་བསྟོད་པ།
༡༤༡
ཞ༩༥
དོན་ལ་ཐེག་པ་ཆེན་པོ་པ།།
བྱེད་པར་བསམ་ན་བྱང་ཆུབ་སེམས།།
མ་སྐྱེས་བསྐྱེད་པར་བྱ་བ་དང་།།
སྐྱེས་པ་གཞར་ཡང་ཉམས་མི་བྱ།།
༢༩༤
སྤྱིར་ན་དགེ་སེམས་སྐྱེ་བ་དཀའ།།
ཐར་པ་ཆ་མཐུན་དེ་བས་དཀའ།།
དེ་ལས་བྱང་སེམས་རིན་པོ་ཆེ།།
སྐྱེ་བ་དཀའ་ཡང་ནན་གྱིས་བསྐྱེད།།
༣༩༥
ཡིད་འོང་བྱམས་དང་སྙིང་རྗེ་སོགས།།
རྒྱུན་དུ་ཡུན་རིང་སྒོམ་པ་ལས།།
ཐེག་ཆེན་བྱང་ཆུབ་སེམས་སྐྱེ་སྟེ!།
རྒྱུ་ཚོགས་ཚང་ལས་མྱུ་གུ་བཞིན།།
༢༩༦
བྱང་ཆུབ་སེམས་དང་ལྡན་གྱུར་ན།།
ན་ཡང་ལེགས་ལ་ཤི་ཡང་ལེགས།།
ཐོས་ཀྱང་ལེགས་ལ་སྒོམ་ཡང་ལེགས།།
ཇི་ལྟར་བྱས་ཀྱང་ལེགས་པ་འདྲ།།
141

༡༤༢ བྱང་ཆུབ་སེམས་ཀྱི་བསྟོད་པ།
༢༩༧
བྱང་ཆུབ་སེམས་འདི་གོམས་གྱུར་ན།།
དེ་ཡིས་སྡིག་པ་མ་སྤངས་ཅི།།
དེ་ཡིས་དགེ་བ་མ་བྱས་ཅི།།
སྤྲོ་བས་ནན་གྱིས་བསྒོམ་པར་བྱ།།
༠༩༨
བྱང་ཆུབ་སེམས་ཀྱི་རྩི་བྲལ་ན།།
ཐེག་ཆེན་ཐར་ཆའི་དགེ་མི་འགྱུར།།
དེ་ལྟར་གྱར་ན་སངས་རྒྱས་ཀྱི།།
གོ་འཕང་དམ་པ་ག་ལ་རྙེད།།
༡༩༩
རྟག་ཏུ་ཉོན་མོངས་ཀྱིས་དཀྲུགས་པའི།།
རྒྱུད་ལ་བྱང་སེམས་སྐྱེ་བ་དཀའ།།
འདམ་རྫབ་དབེན་པའི་ས་ཕྱོགས་སུ།།
འདམ་ལས་སྐྱེས་པའི་འདབ་བརྒྱ་བཞིན།།
900
བྱང་ཆུབ་སེམས་ཀྱི་གཞི་ཚུགས་ན།།
ཉེས་སྤྱོད་མི་བཟད་ངང་གིས་འགག།
ལེགས་སྤྱད་མཐའ་དག་ལག་ཏུ་འོང་།།
བྲེད་འཁྲིམས་དང་བྲལ་བརྟན་པ་འཐོབ།།
142

བྱང་ཆུབ་སེམས་ཀྱི་བསྟོད་པ། ༡༤༣
བ༡
མི་གང་བྱང་ཆུབ་སེམས་མ་བླངས།།
དེ་ཡི་སྐྱེ་བ་དོན་ལྡན་མིན།།
ས་བོན་ས་ལ་མ་བཏབ་པར།།
བཙས་མ་བརྔ་བར་འདོད་པ་བཞིན།།
བབས
པདྨས་སྐྱགས་པའི་ཟིལ་དངར་གྱི།།
རོ་ལ་འཁོར་འགྲོ་འཕུར་ཞིང་ལྡིང་།།
བྱང་ཆུབ་སེམས་ཀྱི་འདབ་བརྒྱ་པར།།
གྲོལ་བ་དོན་གཉེར་སྤྲོ་བས་འཇུག།
བ་
ཕུལ་དུ་བྱུང་བའི་རྒྱན་གང་ཞིག།
སྙན་ངག་མཁན་པོའི་བདོག་ཀུན་ཏེ།།
དེ་བཞིན་དམ་པའི་སྐྱེས་བུ་ཡི།།
བདོག་ཀུན་བྱང་སེམས་རིན་པོ་ཆེ།།
ཐབ་
སྨན་གྱི་ནང་ན་རྣམ་པར་རྒྱལ།།
རིན་ཆེན་ནང་ན་ཡིད་བཞིན་ནོར།།
མེ་ཏོག་ནང་ན་པདྨ་དཀར།།
དགེ་སེམས་ནང་ན་བྱང་ཆུབ་སེམས།།
143

༡༤༤ བང་ཆུབ་སེམས་ཀྱི་བསྟོད་པ།
འ༠༥
བྱང་ཆུབ་སེམས་ཀྱིས་སློབ་དཔོན་བྱེད།།
བྱང་ཆུབ་སེམས་ཀྱིས་ས་ལམ་བགྲོད།།
བྱང་ཆུང་སེམས་ཀྱིས་དོན་གཉིས་སྦྱོར།།
བྱང་ཆུབ་སེམས་ཀྱིས་རྣམ་མཁྱེན་རེག།
ཞབ་
གང་ཞིག་འབད་པ་དུ་མ་ཡིས།།
ཐེག་ཆེན་བྱང་ཆུབ་སེམས་བཟུང་བ།།
དེ་ཡིས་བསོད་ནམས་མ་བྱས་ཅི།།
དེ་ཡིས་ཡེ་ཤེས་མ་བསྐྱེད་གང༌།།
10ป
རང་དང་གཞན་གྱི་འབྱོར་བའི་གནས།།
རྒྱལ་སྲས་རྣམས་ཀྱི་བྱང་ཆུབ་སེམས།།
རྒྱལ་པོས་ཐོད་དུ་བཅིངས་པ་ཡི།༎
ནར་བུ་ལ་ཡང་འཕྱ་བར་བྱེད།།
འ༠༨
བྱང་སེམས་རིན་ཆེན་སྤུད་པ་ཡི།།
བསོད་ནམས་ཆེན་པོ་་གང་ན་ངབཞགས་་་
ངས
གནས་དེ་གཞན་ལས་ཁྱད་དུ་འཕགས།།
གང་ན་སྟོན་མཆོག་གཞེས་པ་འདྲ།།
144

བྱང་ཆུབ་སེམས་ཀྱི་བསྟོད་པ། ༡༤{
༠༩
བྱང་ཆུབ་སེམས་ཀྱི་ཀུན་སློང་གིས།།
བྱ་བ་གང་བརྩམས་ཐམས་ཅད་དགེ།
སྨན་གྱི་ས་བོན་ལས་བྱུང་བའི།།
ཡལ་འདབ་མེ་ཏོག་འབྲས་བུ་དགེ།
༣༡༠
རིན་ཆེན་བྱང་ཆུབ་སེམས་མཆོག་གི།
ཕན་ཡོན་དཔག་ཏུ་མེད་པ་སྟེ།།
ཚད་མའི་ལུང་དང་འཐད་སྒྲུབ་ཀྱི།།
རིགས་པ་དག་གིས་རབ་ཏུ་གསལ།།
100
ཚུལ་ཁྲིམས་ལས་ནི་ཉམས་ཀྱང་བླ།།
བྱང་ཆུབ་སེམས་ལས་ཉམས་ན་སྨང།།
དང་པོའི་འབྲས་བུ་མཐོ་རིས་ཏེ།།
གཉིས་པའི་འབྲས་བུ་སངས་རྒྱས་ཡིན།།
༢༡༢
རྟག་ཏུ་བྱང་ཆུབ་སེམས་མཆོག་ལ།།
གཅེས་པར་འཛིན་པས་རྒྱུད་བརླན་པ།།
དེ་དག་བདེ་ནས་བདེ་བ་རུ།།
བཞུད་པར་འགྱུར་བ་སུ་ཡིས་འགོག།
145

༡༤༦ བྱང་ཆུབ་སེམས་ཀྱི་བསྟོད་པ།
བེམ་པོའི་རང་བཞིན་སངས་རྒྱས་ཀྱི།།
བྱང་ཆུབ་སྦྱིན་པར་ནུས་མ་ཡིན།།
དེ་ལྟ་བས་ན་ཡིད་བཞིན་ནོར།།
བྱང་ཆུབ་སེམས་ཀྱི་དཔེར་མི་འོས།།
བ་
གླང་པོ་ཆེ་ཡིས་གླང་པོ་དང་།།
ནོར་གྱིས་ནོར་གཞན་འགུགས་མོད་ཀྱི།།
བྱང་ཆུབ་སེམས་ཀྱིས་སྲིད་པ་དང༌།།
ཞི་བའི་དཔལ་ཡོན་མཐའ་དག་འགུགས།།
༡༥
བྱང་ཆུབ་སེམས་དང་བྲལ་ན་ཡང་།།
རང་ཉིད་ཐེག་ཆེན་པར་རློ་མ་པ།།
བདོག་པ་ཀུན་གྱིས་བཏང་ན་ཡང་།།
རང་ཉིད་འབྱོར་ལྡན་སེམས་དང་མཚུངས།།
າງ༡༦
མ་ཡིས་བུ་ལ་ལྟ་བ་བཞིན།།
མཆོག་དམན་བར་གྱི་སེམས་ཅན་ལ།།
བྱང་ཆུབ་སེམས་ཀྱིས་རབ་བསྐུལ་བའི།།
སྤྱན་གྱིས་བཙའ་བར་སུ་མི་དགའ།།
146

བྱང་ཆུབ་སེམས་ཀྱི་བསྟོད་པ། ༡.༤༧
༡ཐ
ཕན་བདེའི་འབྱུང་གནས་བྱང་ཆུབ་སེམས།།
སྲིད་ན་ཆེ་བའི་ལྷར་གྲགས་པ།།
པདྨའི་སྐྱེ་གནས་ཐ་གུའི་ལྟོ།།
མིག་སྟོང་པར་ཡང་བདོག་གམ་ཅི།།
བ་
བདེ་གཤེགས་སྲས་ལ་དགྱེས་བྱེད་པའི།།
བྱང་ཆུབ་སེམས་མཆོག་འདི་མཐོང་ནས།།
ཀུན་དགའ་སྐྱེད་པའི་ཁེངས་ལྡན་པའི།།
ཟླ་བ་མཁའ་ལ་འཁྱུས་པ་སྙམ།།
༢༡༩
ཟླ་བ་ག་བུར་ཙནྡན་དཀར།།
ཕྱོགས་འགའ་ཞིག་ཏུ་བསྡུས་པ་བཞིན།།
ཉོན་མོངས་གདུང་བ་སེལ་བྱེད་པས།།
བྱང་ཆུབ་སེམས་འདི་རབ་ཏུ་བསིལ།།
1༢༠
བྱང་ཆུབ་སེམས་ཀྱི་བདུད་རྩི་གང༌།།
མགྲིན་པར་ཟག་པའི་སྐྱེ་བོ་ལ།།
ལྷ་ཡི་འཆི་བ་མེད་པ་ཡིས།།
ཡིད་ལ་དགའ་བ་ཇི་ལྟར་སྐྱེད།།
147

༡༤༨ ་བྱང་ཆུབ་སེམས་ཀྱི་བསྟོད་པ།
བྱང་ཆུབ་སེམས་དབྱེས་སྐྱོན་མེད་དང་།།
སྤྱོད་པ་ལ་འཇུག་སྐྱེ་གཅིག་ཐོགས།།
སྲིད་པ་ཐ་མའི་རྒྱལ་བའི་སྲས།།
རྣམ་པ་བཞི་རུ་འགྱུར་བ་ཡིན།།
ཞ༢
འདོད་པའི་ཡོན་ཏན་རྣམ་པ་ལྔའི།།
རོ་བྲོ་བ་ལ་ཞེན་པ་དག།
བྱང་ཆུབ་སེམས་ཀྱི་རོ་མཆོག་ལ།།
སྨོན་པ་ཙམ་ཡང་བགྱིད་པར་དཀའ།།
འ་
བྱམས་པའི་དཀྱིལ་འཁོར་ཟླུམ་ཞིང་མཛེས།།
སྙིང་རྗེའི་རི་དྭགས་མཚན་མ་བཀྲ།།
བྱང་ཆུབ་སེམས་ཀྱི་ཟླ་བ་འདི།
ཡོད་བཞིན་གནམ་གྱི་ཟླ་བས་ཅི།།
༢༤
འཆིང་བ་ཀུན་ལས་རྣམ་པར་འགྲོལ།།
འཕོ་མེད་བདེ་བ་མཆོག་འཐོབ་པའི།།
བསམ་པ་གང་ལ་བརྟན་ཡོད་པ།།
དེ་དག་བྱང་ཆུབ་སེམས་གཟུང་རིགས།།
148

བྱང་ཆུབ་སེམས་ཀྱི་བསྟོད་པ། ༡༤༩
བབ་
མཁས་པར་འདོད་ན་བྱང་སེམས་སློབ།།
བཙུན་པར་འདོད་ན་བྱང་སེམས་སློབ།།
བཟང་པོར་འདོད་ན་བྱང་སེམས་སློབ།།
གཞན་ཕན་འདོད་ན་བྱང་སེམས་སློབ།།
ནཐཱཔ
བྱང་ཆུབ་སེམས་ཀྱི་ཆེ་བ་གང་།།
རྗོད་པར་སྐྱོབ་པས་མི་སྤྱོད་ན།།
འཇིག་རྟེན་ཉན་ཐོས་རང་རྒྱལ་དང་༌།།
འཕགས་མཆོག་གིས་ལྟ་ག་ལ་ནུས།།
198
དམན་པར་ཕན་པ་བྱང་ཆུབ་སེམས།།
བར་མར་ཕན་པ་བྱང་ཆུབ་སེམས།།
མཆོག་ལ་ཕན་པ་བྱང་ཆུབ་སེམས།།
ཀུན་ཕན་བྱང་སེམས་མ་ཡིན་ནམ།།
་༢༨
བྱང་སེམས་བཅུད་ལེན་རྙེད་པ་ལ།།
བཅུད་ལེན་གཞན་གྱི་དགོས་པ་ཅི།།
མཁའ་ཟླ་མཐོང་བས་ཆུ་ནང་གི།
ཟླ་ལ་སྙིང་པོར་སུ་ཞིག་འཛིན།།
149

༡༥༠ . བྱང་ཆུབ་སེམས་ཀྱི་བསྟོད་པ།
ཤ༩
བྱང་ཆུབ་སེམས་ཀྱི་བདེ་བའི་གཟིས།།
འཁོར་སྒྱུར་མཆོད་སྦྱིན་བརྒྱ་པ་དང༌།།
ཚངས་སོགས་འཇིག་རྟེན་བདེ་ཇི་སྙེ་ད།།
ཉི་མས་མེ་ཁྱེར་བཞིན་དུ་གནོན།། ..
དགབ
བྱམས་པའི་ཆུ་བོ་ལ་བརྟེན་ཅིང་།།
རྗེས་བརྩེའི་འདབ་བརྒྱར་ཆགས་པའི་རྩི།།
བྱང་ཆུབ་སེམས་ཏེ་སྐལ་ལྡན་གྱི།།
ར་ཡིག་གཉིས་པ་འགུགས་ལ་དབང་།།
བག་
བྱང་ཆུབ་སེམས་ལ་མ་བརྟེན་པར།།
སངས་རྒྱས་མ་བྱོན་མི་འབྱོན་ཞིང་།།
འབྱོན་པར་མི་འགྱུར་དེ་ཡི་ཕྱིར།།
རྟག་ཏུ་གུས་པས་འགྲོགས་པར་འོས།།
ཉ་མོ་ཆུ་ཡིས་བཏང་གྱུར་ན།།
འཚོ་བའི་གོ་སྐབས་ག་ལ་རྙེད།།
བྱང་ཆུབ་སེམས་ཀྱིས་བཏང་གྱུར་ན།།
རྫོགས་བྱང་འདོད་ཀྱང་ག་ལ་རྙེད།།
150

བྱང་ཆུབ་སེམས་ཀྱི་བསྟོད་པ། ༡༥༡
བྱང་ཆུབ་སེམས་ཀྱིས་བརླན་པ་ཡི།།
ངག་གི་སྦྱོར་བ་རྣ་བར་འཇེབས།།
དཔྱིད་ཀྱི་ཕོ་ཉ་མྱོས་པའི་གླུ།།
སྒྲ་འཛིན་དག་ལ་དགའ་བ་སྟེར།།
བྱང་ཆུབ་སེམས་དང་འབྲེལ་བའི་དགེ།
རྣམ་མཁྱེན་བར་དུ་འཕེལ་བ་ཉིད།།
དཀར་པོའི་ཕྱོགས་ཀྱི་ཟླ་བའི་ཆ།།
གོང་ནས་གོང་དུ་འཕེལ་བ་བཞིན།།
194
བྱང་ཆུབ་སེམས་བྲལ་མཁས་ཀྱང་ཅི།།
བྱང་ཆུབ་སེམས་བྲལ་བཙུན་ཡང་ཅི།།
བྱང་ཆུབ་སེམས་བྲལ་བཟང་ཡང་ཅི
དེ་ཕྱིར་བྱང་སེམས་ལྡན་པ་གཅེས།།
གན༦
ཡོན་ཏན་དུ་མས་སྤ་ན་ཡང་།།
བྱང་སེམས་དམན་ན་སུ་ཡིས་རྩི།།
གཟུགས་བྱད་ལྟ་ན་སྡུག་པ་ཡང་།།
མིག་གིས་དམན་ན་སུ་ཡིས་རྩི།།
151

༡༥༢ བྱང་ཆུབ་སེམས་ཀྱི་བསྟོད་པ
དག
ཀུན་རྫོབ་བྱང་ཆུབ་སེམས་མཆོག་གི།
ཉམས་ལེན་བདག་གཞན་བརྗེ་སོགས་ཏེ།།
དོན་དམ་བྱང་ཆུབ་སེམས་མཆོག་གི།
ཉམས་ལེན་སྟོང་ཉིད་སྒོམ་པ་ཡིན།།
ག་ར
འཆག་ན་བྱང་ཆུབ་སེམས་ཀྱིས་བཅག།
འདུག་ན་བྱང་ཆུབ་སེམས་ཀྱིས་བསྡད།།
འགྲེང་ན་བྱང་ཆུབ་སེམས་ཀྱིས་བསྒྲེང་།།
ཉལ་ན་བྱང་ཆུབ་སེམས་ཀྱིས་བསྙལ།།
་་༩
ལྟ་ན་བྱང་ཆུབ་སེམས་ཀྱིས་བལྟ།།
ཟ་ན་བྱང་ཆུབ་སེམས་ཀྱིས་བཟའ།།
སྨྲ་ན་བྱང་ཆུབ་སེམས་ཀྱིས་སྨྲ།།
རྟོག་ན་བྱང་ཆུབ་སེམས་ཀྱིས་བརྟག།
བ、。
ནང་ན་བྱང་ཆུབ་སེམས་མེད་ན།།
སྤྱོད་ལམ་མཛེས་ཀྱང་ཅི་ལ་ཕན།།
ནང་ན་བྱང་ཆུབ་སེམས་མེད་ན།།
ལུང་རིགས་སྨྲ་ཡང་ཅི་ལ་ཕན།།
152

བྱང་ཆུབ་སེམས་ཀྱི་བསྟོད་པ། ༡༥༣
ན་༡
·མཁའ་ནོར་གྱིས་གདུངས་ལག་ལྡན་ནི།།
པད་ལྡན་རྫིང་བུར་འཇུག་པ་ལྟར།།
བློ་ནོར་ལྡན་པ་བྱང་སེམས་ཀྱི།།
མཚོ་ལ་ངང་གིས་འཇུག་པ་ཉིད།།
ས་༢
བྱང་ཆུབ་སེམས་ཀྱི་བསོད་ནམས་ལ།།
ཚད་ཀྱིས་འཇལ་བར་སུ་འདོད་པ།།
ནམ་མཁའ་འདོམ་གྱིས་འཇལ་བ་དང་།།
རྒྱ་མཚོ་ཕུལ་གྱིས་གཤོར་དང་མཚུངས།།
གང་ལ་རྫོགས་པའི་བྱང་ཆུབ་སེམས།།
མངའ་བའི་སྐྱེས་བུ་དམ་པ་དག།
བདེ་ཡང་རྣམ་པར་འགྱུར་བ་མེད།།
སྡུག་ཀྱང་རྣམ་པར་འགྱུར་བ་མེད།།
ཉན་བྱའི་མཆོག་གྱུར་བྱང་ཆུབ་སེམས།།
བཤད་བྱའི་མཆོག་གྱུར་བྱང་ཆུབ་སེམས།།
བརྟག་བྱའི་མཆོག་གྱུར་བྱང་ཆུབ་སེམས།།
བསྒོམ་བྱའི་མཆོག་གྱུར་བྱང་ཆུབ་སེམས།།
153

༡༥༤ བྱང་ཆུབ་སེམས་ཀྱི་བསྟོད་པ།
ག་༥
བྱང་ཆུབ་སེམས་ཀྱིས་སྤང་བྱ་མི་སྤོང་ཅི།།
བྱང་ཆུབ་སེམས་ཀྱིས་ཐོབ་བྱ་མི་འཐོབ་ཅི།།
བྱང་ཆུབ་སེམས་ཀྱིས་གཞན་དོན་མི་བྱེད་ཅི།།
བྱང་ཆུབ་སེམས་ཀྱིས་རང་དོན་མི་བྱེད་ཅི།།
.་༦
བྱང་ཆུབ་སེམས་ཀྱིས་རྫོགས་པ་ཡི།།
སངས་རྒྱས་ས་ལ་འཕེན་པར་བྱེད།།
དགེ་བའི་ལས་ཀྱིས་ལུས་ཅན་འགའ།།
མཐོ་རིས་དག་ཏུ་འཕེན་པ་བཞིན།།
བ་ཐ
རྒྱལ་དང་རྒྱལ་བའི་སྲས་རྣམས་ཀྱིས།།
ལན་ཅིག་མིན་པར་བྱང་སེམས་བསྔགས།།
དེ་བས་བདག་ལེགས་འདོད་པ་དག།
ཐེ་ཚོམ་མེད་པར་བྱང་སེམས་གཟུང་།།
ཝ་
བདག་དང་མཁའ་མཉམ་འགྲོ་བ་ཀུན།།
བདེ་འདོད་སྡུག་བསྔལ་མི་འདོད་པར།།
མཐོང་ནས་བདག་གཞན་མཉམ་པའི་བློས།།
རྟག་ཏུ་བྱང་ཆུབ་སེམས་བསྒོམ་བྱ།།
154

བྱང་ཆུབ་སེམས་ཀྱི་བསྟོད་པ། ༡༥༥
ན་་
རང་དོན་སྒྲུབ་པ་ཡལ་བར་དོར།།
གཞན་དོན་སྒྲུབ་པ་ལྷུར་བླངས་ནས།།
བདག་པས་གཞན་གཅེས་བྱང་ཆུབ་སེམས།།
འབད་པས་རང་གི་རྒྱུད་ལ་སྦྱོར།།
ད༥༠
བྱང་ཆུབ་སེམས་ལ་ཕ་དང་མ།།
གཉེན་བཤེས་ཆུང་མ་བུ་འདྲ་བར།།
བསམས་ནས་རྣམ་པ་ཐམས་ཅད་དུ།།
ཕན་ཞིང་དགའ་བའི་འདུ་ཤེས་གཞག།
… ༣༥༡
རྫོགས་པའི་བྱང་ཆུབ་སེམས་ལྡན་པའི།།
དམ་པ་སྐད་ཅིག་མ་ཙམ་ཡང་།།
དུག་དང་མཚུངས་པའི་རང་གི་དོན།།
ལྷུ་རུ་ལེན་པ་ག་ལ་མཛད།།
ད ༢
བདག་གཞན་བརྗེ་བ་ལ་སོགས་ཀྱིས།།
ཀུན་རྫོབ་བྱང་ཆུབ་སེམས་མཆོག་བསྒོམ།།
མཐའ་བྲལ་ཤེས་རབ་ལ་སོགས་ཀྱིས།།
དོན་དམ་བྱང་ཆུབ་སེམས་མཆོག་བསྒོམ།།
155

༡༥༦ བྱང་ཆུབ་སེམས་ཀྱི་བསྟོད་པ།
ག༥་
ངག་རིག་ཀུན་གྱིས་བརྗོད་པ་ཡི།།
ཡོན་ཏན་ཇི་སྙེད་མཆིས་གྱུར་པ།།
དེ་ཡིས་བྱང་ཆུབ་སེམས་ཆར་ཡང་།།
འགྲན་པའི་གོ་སྐབས་རྙེད་པར་དཀའ།།
་་༤
སྲིད་དང་ཞི་མཐར་མི་གནས་པ།།
བླ་ན་མེད་པའི་གོ་འཕང་མཆོག།
འཐོབ་བྱེད་བྱང་ཆུབ་སེམས་ཡིན་པས།།
གྲོགས་དག་གཅེས་པར་མཛད་ན་དགེ།
རང་གི་ཡིད་ལ་བསྒོམ་པའི་ཕྱིར།།
བྱང་ཆུབ་སེམས་ཀྱི་ཚུལ་འདི་བཤད།།
འདི་ལ་ནོངས་པའི་ཆ་མཆིས་ན།།
སྲས་བཅས་རྒྱལ་བའི་སྤྱན་སྔར་འཆགས།།
གསཔ
བྱང་ཆུབ་སེམས་མཆོག་ལས་བརྩམས་ཏེ།།
ཅུང་ཟད་བརྗོད་པའི་དགེ་སྲིད་ན།།
མཁའ་དང་མཉམ་པའི་མ་རྣམས་ཀྱི།།
རྒྱུད་ལ་བྱང་སེམས་སྐྱེ་བར་སྨོན།།
ཞེས་བྱང་ཆུབ་སེམས་ཀྱི་བསྟོད་པ་རིན་ཆེན་སྒྲོན་མར་འབོད་པ་འདི་ཡང་བླ་མ་བསྟན་འཛིན་
རྒྱལ་མཚན་གྱིས་ཝཱ་རཱ་ཎ་སཱིར་སྦྱར་བའོ།། །།
156

བདག་
གཉིས་
དངོས་པོ་
ལས་
ཡིན་
གཞན་
མེད་

